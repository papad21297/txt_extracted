การประมวลผลและวิเคราะห์ข่าวสาร
ข้อมูลและการประมวลผลข้อมูล
ข้อมูล คือ ข้อเท็จจริงที่เราสนใจ ส่วนสารสนเทศคือข้อมูลที่ผ่านการประมวลผลด้วยวิธีการที่เหมาะสมถูกต้อง จนได้รูปแบบผลลัพธ์ตรงความต้องการของผู้ใช้
ข้อมูลที่จะนำมาประมวลผลให้เป็นสารสนเทศ จะต้องมีคุณสมบัติพื้นฐานดังต่อไปนี้
1. ความถูกต้อง หากมีการเก็บรวบรวม และข้อมูลเหล่านั้นเชื่อถือไม่ได้ จะทำให้เกิดผลเสียหายมาก ผู้ใช้จะไม่กล้าอ้างอิงหรือนำเอาไปใช้ประโยชน์ ซึ่งเป็นเหตุให้การตัดสินใจของผู้บริหารขาดความแม่นยำ และมีโอกาสผิดพลาดได้ โครงสร้างข้อมูลที่ออกแบบต้องคำนึงถึงกรรมวิธีการดำเนินงานเพื่อให้ได้ความถูกต้องแม่นยำมากที่สุด โดยปกติความผิดพลาดของการประมวลผลส่วนใหญ่มาจากข้อมูลที่ไม่มีความถูกต้อง ซึ่งมีสาเหตุมาจากคนหรือเครื่องจักร การออกแบบระบบจึงต้องคำนึงถึงในเรื่องนี้
2. ความรวดเร็วและเป็นปัจจุบัน การได้มาของข้อมูลจำเป็นต้องให้ทันต่อความต้องการของผู้ใช้ มีการตอบสนองต่อผู้ใช้ได้เร็ว ตีความหมารสารสนเทศได้ทันต่อเหตุการณ์หรือความต้องการ มีการออกแบบระบบการเรียกค้นและรายงานตามความต้องการของผู้ใช้
3. ความสมบูรณ์ ความสมบูรณ์ของสารสนเทศขึ้นกับกับรวบรวมและวิธีการทางปฏิบัติ ในการดำเนินการจัดทำสารสนเทศต้องสำรวจและสอบถามความต้องการของผู้ใช้เพื่อให้ได้ข้อมูลที่มีความสมบูรณ์เหมาะสม
4. ความชัดเจนกระทัดรัด การจัดเก็บข้อมูลใช้พื้นที่ในการจัดเก็บข้อมูลมาก จึงจำเป็นต้องออกแบบโครงสร้างข้อมูลให้กระทัดรัด สื่อความหมายได้ มีการใช้รหัสหรือย่อข้อมูลให้เหมาะสมเพื่อที่จะจัดเก็บเข้าไว้ในระบบคอมพิวเตอร์
5. ความสอดคล้องความต้องการเป็นเรื่องสำคัญ ดังนั้นจึงต้องมีการสำรวจเพื่อหาความต้องการของหน่วยงานและองค์การ ดูสภาพการใช้ข้อมูล ความลึกหรือความกว้างของขอบเขตข้อมูลที่สอดคล้องกับความต้องการ
ในการนำข้อมูลไปใช้ประโยชน์ หรือการทำข้อมูลให้เป็นสารสนเทศ ที่จะนำไปใช้ประโยชน์ได้ จำเป็นต้องมีการประมวลผลข้อมูลก่อน การประมวลผลข้อมูลเป็นกระบวนการที่มีกระบวนการย่อยหลายอย่างประกอบกัน คือ
1. การรวบรวมข้อมูล
2. การแยกแยะ
3. การตรวจสอบความถูกต้อง
4. การคำนวณ
5. การจัดลำดับหรือการเรียงลำดับ
6. การรายงานผล
7. การสื่อสารข้อมูลหรือการแจกจ่ายข้อมูลนั้น
การประมวลผลข้อมูล จึงเป็นกิจกรรมที่มีความสำคัญ เพราะข้อมูลที่มีอยู่รอบ ๆ ตัวเราเป็นจำนวนมากในการใช้งานจึงต้องมีการประมวลผลเพื่อให้เกิดประโยชน์ กิจกรรมหลักของการให้ได้มาซึ่งสารสนเทศ จึงประกอบด้วยกิจกรรมการเก็บรวบรวมข้อมูล ซึ่งต้องมีการตรวจสอบความถูกต้องด้วย กิจกรรมการประมวลผล ซึ่งอาจจะเป็นการแบ่งแยกข้อมูลการจัดเรียงข้อมูล การคำนวณ และกิจกรรมการเก็บรักษาข้อมูล ซึ่งอาจต้องมีการทำสำเนา ทำรายงาน เพื่อแจกจ่าย
วิธีการประมวลผลมี 2 ลักษณะ คือ
(1) การประมวลผลแบบเชื่อมตรง (online processing) หมายถึงการทำงานในขณะที่ข้อมูลวิ่งไป บนสายสัญญาณเชื่อมต่อจากเครื่องปลายทาง (terminal) ไปยังฐานข้อมูลของเครื่องหลักที่ใช้ในการประมวลผล การประมวลผลแบบเชื่อมตรง จึงเป็นวิธีที่ใช้กันมากวิธีหนึ่ง
(2) การประมวลผลแบบกลุ่ม (batch processing) หมายถึง การประมวลผลในเรื่องที่สนใจเป็นครั้ง ๆ เช่น เมื่อต้องการทราบข้อมูลผลสำรวจความนิยมของประชาชนต่อการเลือกตั้งสมาชิก สภาผู้แทน หรือที่เรียกว่า โพล (poll) ก็มีการสำรวจข้อมูลได้ แล้วก็นำมาป้อนเข้าเครื่องคอมพิวเตอร์แล้วนำข้อมูลนั้นมาประมวลผลตามโปรแกรมที่ได้กำหนดไว้เพื่อรายงานหรือสรุปผลหาคำตอบ กรณีการประมวลผลแบบกลุ่มจึงกระทำในลักษณะเป็นครั้ง ๆ เพื่อให้ได้ผลลัพธ์ โดยจะต้องมีการรวบรวมข้อมูลไว้ก่อน
หลักการในการวิเคราะห์ข่าว วิเคราะห์สถานการณ์
การวิเคราะห์ ก็ืคือการแยกแยะองค์ประกอบของเรื่องที่จะวิเคราะห์ อย่างเช่น ถ้าเราจะวิเคราะห์ข่าว เราก็ต้องทำการแยกแยะองค์ประกอบของข่าว ด้วยหลักการ 5W 1H (Who Where Why When What How) ซึ่งหลักการ 5W 1H เป็นหลักการสำคัญในการวิเคราะห์เรื่องต่าง ๆ หรือสถานการณ์ต่าง ๆ ที่เกิดขึ้น เพื่อความสมบูรณ์ แบบของการวิเคราะห์จะต้องมีหลักการดังต่อไปนี้ด้วย
- Framework of Analysis (กรอบของการวิเคราะห์)
- Analysis Unit (หน่วยที่จะวิเคราะห์ เช่น ถ้าจะวิเคราะห์การเมือง หน่วยย่อยก็คือนักการเมืองและพรรคการเมือง
- Perspective (มุมมอง ซึ่งก็มีหลายมุม อยู่ที่ว่าใครจะหยิบมาใช้)
- Value (ความคิดเห็นเป็นของฟรี ข้อมูลเป็นของหายาก และคุณค่าก็มักจะมาพร้อมกับความเห็น และในแต่ละครั้งของการวิเคราะห์ จะต้องไม่มี Value มากเกินไป)
- Conclusion (บทสรุป ทุก ๆ การวิเคราะห์ต้องมีบทสรุปเสมอ เพราะบทสรุปจะช่วยให้ผู้อ่านเข้าใจมากขึ้น ซึ่งบทสรุปก็มี แบบย่อทั้งหมดที่เขียนขึ้นมา แต่การสรุปแบบนี้ไม่ค่อยดีนัก และการสรุปแบบรวบยอด
ตัวอย่างของการวิเคราะห์ บทวิเคราะห์ : วิกฤติเศรษฐกิจโลก วิกฤติเศรษฐกิจไทย
วิกฤติเศรษฐกิจที่เกิดขึ้นทั่วโลกนั้น มีต้นตอมาจากประเทศสหรัฐอเมริกาที่ทุกประเทศต่างเห็นพ้องต้องกันว่าเป็นประเทศที่พัฒนาขึ้นแล้ว วิกฤติการณ์นี้มีมูลเหตุมาจากความเสื่อมมูลค่าของอสังหาริมทรัพย์
ความเสื่อมมูลค่าของอสังหาริมทรัพย์ เกิดจากคนซื้อบ้านในสหรัฐอเมริกา และประเด็นที่ก่อให้เกิดความรุนแรงมากที่สุดคือ New Well Street System (ค้าหุ้น) เขานี่แหละ คือผู้ร้ายตัวจริง
จากวิกฤติโลกได้ก่อให้เกิดผลกระทบกับนานาประเทศ และหนึ่งในนั้นก็คือประเทศไทย ที่ได้รับผลกระทบนี้โดยตรง เพราะประเทศไทยส่งออกผลผลิตทางการเกษตร และผลิตภัณฑ์ต่าง ๆ ให้กับสหรัฐอเมริกา ดังนั้น เมื่อสหรัฐอเมริกาเกิดจากวิกฤติการณ์เช่นนี้ ประเทศไทยก็ตกอยู่ในที่นั่งเดียวกัน
นอกจากประเทศไทยจะเกิดวิกฤติเศรษฐกิจแล้ว ยังได้เกิดปัญหาวิกฤติการเมือง ซึ่งก็เป็นวิกฤติหนึ่งที่ยิ่งส่งผลต่อการส่งออก และเหมือนเป็นการซ้ำเติมความเลวร้ายให้กับประเทศมากยิ่งขึ้น ไม่ว่าจะเป็นภาคการผลิตเก่าล้มละลาย ภาคการเงินล้มละลาย ภาคอสังหาริมทรัพย์พังทลาย
ปัญหาทั้งหมดทั้งมวลที่เกิดขึ้น ทุก ๆ ประเทศที่ได้รับผลกระทบต่างคิดและหาทางออกกับวิกฤติปัญหานี้ แต่ก็ยังไม่มีรัฐบาลชุดใดสามารถแก้ไขปัญหานี้ได้ ก็คงต้องรอดูรัฐบาลชุดนี้ว่าจะสามารถนำพาประเทศให้ผ่านพ้นวิกฤติครั้งรุนแรงนี้ไปได้หรือไม่
สำหรับทางออกที่ดีที่สุดที่ประชาชนทุกคนจะสามารถทำได้ในตอนนี้ นั่นก็คือ การทำความเข้าใจกับวิกฤตินี้ ว่าไม่ได้เกิดแค่ประเทศเราเพียงประเทศเดียว และเราต้องพยายามปรับตัวให้เข้ากับสถานการณ์ โดยใช้หลักเศรษฐกิจพอเพียง ใช้ทรัพยากรเท่าที่จำเป็น ที่สำคัญคือต้องมีความสามัคคี และค่อย ๆ ฟื้นฟูเศรษฐกิจให้ดีขึ้น
จากตัวอย่างการวิเคราะห์ข้างต้น ได้นำหลักการในการวิเคราะห์ที่คุณสุภลักษณ์ กาญจนขุนดี ได้มาเล่าให้ฟัง นำมาช่วยในการวิเคราะห์ในครั้งนี้ด้วย
การวิเคราะห์ข่าว วิเคราะห์สถานการณ์ อาจไม่ใช่เรื่องที่ยากอีกต่อไป ถ้าเรารู้หลักการในการวิเคราะห์ และมีข้อมูลที่ดี ดังนั้นการวิเคราะห์จึงเป็นเรื่องที่ใครก็สามารถทำได้
วิเคราะห์ข่าว News Analysis
การวิเคราะห์ข่าว News Analysis คือ นำข้อเท็จจริงจากข้อมูลจากข้อมูลของข่าวมาสรุปหาใจความสำคัญ เพื่อนำไปสู่การแก้ไข โดยการนำเสนอ หรือการใช้ความคิดใคร่ครวญ โดยแยกแยะเป็นส่วน ๆ การวิเคราะห์ (Analysis) ยังเป็นการแยกแยะเนื้อหาของเรื่องราวหรือเหตุการณ์ที่เกิดขึ้นอย่างมีระบบ เพื่ออธิบายปรากฏการณ์ต่าง ๆ ที่มีลักษณะซับซ้อนให้เข้าใจง่ายยิ่งขึ้นในช่วยระยะเวลาอันสั้น ชี้ให้เห็นถึงเหตุการณ์ที่อาจก่อให้เกิดปัญหา ผลกระทบ หรือการเปลี่ยนแปลงทางสังคม คือ
1. การนำข่าวสารสำคัญมาแยกแยะ
2. ให้ความกระจ่าง เผยถึงเงื่อนงำ หรือความสลับซับซ้อน
3. ให้ได้ทราบถึงรายละเอียดมากยิ่งขึ้น
4. พิจารณาด้วยเหตุผลในทุกด้าน ทั้งด้านดีและด้านเสีย โดยมีใช่ความเห็นส่วนตัวของผู้วิเคราะห์
5. ประเมินผล และสรุปถึงแนวโน้มในอนาคต
การฝึกวิเคราะห์ข่าว
วิธีฝึกฝน การวิเคราะห์ข่าว อาจทำได้ดังนี้ คือ
1. อ่านบทบรรณาธิการ หรือบทความในหนังสือพิมพ์หรือในวารสาร แล้วแยกข้อเท็จจริงกับความคิดเห็นออกจากกัน
2. เปรียบเทียบข่าวจากหนังสือหลาย ๆ ฉบับ โดยตัดข่าวเรื่องเดี่ยวกันออกจากหนังสือพิมพ์ประมาณ 2-3 ฉบับ จับใจความสำคัญหรือข้อเท็จจริงที่เกิดขึ้น วิเคราะห์การเสนอข่าวของแต่ละฉบับ ว่าแตกต่างกันอย่างไร ทั้งหัวข่าว เนื้อหา ตลอดจนภาษาที่ใช้ บางครั้งจะพบว่าชื่อของบุคคล อายุ ยศ ตลอดจนสถานที่เกิดเหตุ อาจแตกต่างกันออกไป ทำให้ทราบว่าเวลาอ่านข่าวนั้นไม่ควรเชื่อถืออะไรง่าย ๆ
3. วิเคราะห์การพาดหัวข่าวหนังสือพิมพ์ โดยนำหนังสือพิมพ์คุณภาพกับหนังสือพิมพ์เน้นการขายข่าวมาเปรียบเทียบกัน และวิจารณ์การพาดหัวข่าวนั้น ๆ
4. วิเคราะห์การใช้สำนวนภาษาที่ปรากฏในหนังสือพิมพ์ ว่าฉบับใดใช้สำนวนภาษาถูกต้อง หรือมีข้อผิดพลาดอย่างไร
5. รวบรวมคำที่มักจะสะกดผิด ใช้คำผิด และรูปแบบประโยคผิดจากหนังสือพิมพ์ รวมทั้งการใช้คำไม่สุภาพ ตลอดจนการใช้คำที่ชักจูงไปในทางที่ผิดศีลธรรมและกระทบกระเทือนต่อระบบคุณธรรมของส่วนรวม
6. ตัดข่าวจากหนังสือพิมพ์ แล้ววิเคราะห์การเสนอข่าวนั้น ว่าเป็นการเสนอข้อเท็จจริงล้วน ๆ หรือใส่ความคิดเห็นวิพากษ์วิจารณ์ของผู้เขียนเอง
7. หาบทความหรือบทวิเคราะห์ข่าวที่มีผู้ทำขึ้น รวมทั้งการวิเคราะห์ข่าวจากวิทยุหรือโทรทัศน์มาพิจารณา เช่น การวิเคราะห์ข่าวทางการศึกษาของสำนักงานคณะกรรมการการศึกษาแห่งชาติ นำมาเป็นแนวทางในการฝึกวิเคราะห์ของตนเอง
