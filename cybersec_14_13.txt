สภาพความมั่นคงของชาติไทยหลังสงครามเย็น
หลังยุคสงครามเย็น พร้อมกับการล่มสลายของสหภาพโซเวียต ภาวะของภัยคุกคามของการรุกรานของประเทศในอินโดจีน เพื่อเผยแพร่ลัทธิคอมมิวนิสต์ และการก่อความไม่สงบด้วยสงครามกองโจรของ พคท. ไม่ได้รับการเอื้ออำนวยสนับสนุนกับสภาพแวดล้อมของโลกและภูมิภารอีกต่อไป จึงไม่ก่อให้เกิดภัยคุกคามทางทหารแก่ประเทศไทยได้อีก แต่ปัญหาเรื้อรังกับประเทศเพื่อนบ้านยังคงมีอยู่ เช่น ปัญหาเส้นเขตแดนและเส้นแบ่งเขตทางทะเล ปัญหาชนกลุ่มน้อยตามบริเวณชายแดน ปัญหาความหวาดระแวงต่อกัน ในการสนับสนุนขบวนการต่อต้านประเทศอื่น เป็นต้น แต่ปัญหาเหล่านี้สามารถดำเนินการแก้ไขได้จากความร่วมมือระดับพหุภาคี โดยชาติต่าง ๆ ในภูมิภาคเอเชียตะวันออกเฉียงใต้ได้หันมาสร้างความร่วมมือพึ่งพิงกันมากขึ้น เพื่อเพิ่มศักยภาพในการแข่งขันกับประเทศในภูมิภาคอื่น ๆ โดยหันมาปรับองค์กรและแนวคิดของสมาคมประชาชาติแห่งเอเชียตะวันออกเฉียงใต้ หรือ ASEAN ใหม่ในด้านการเมืองความมั่นคง เพื่อสร้างความเชื่อมั่นต่อกันขึ้น (CBM), สร้างการทูตเชิงป้องกันเพื่อควบคุมวิกฤติการณ์ที่อาจเกิดขึ้นไม่ให้ขยายตัว, เพื่อร่วมกันคลี่คลายความขัดแย้งที่ยังเรื้อรังอยู่ให้หมดไป
ด้วยการจัดตั้ง ARF (ASEAN REGIONAL FORUM) เป็นเวทีเพื่อการเจรจา มีการจัดตั้ง SOMS (SENIOR OFFICER MEETING) เพื่อเจรจาตกลงระหว่างข้าราชการระดับสูงต่อกัน เช่น ผู้นำทหาร เป็นต้น การเจรจาใน APEC มีการสร้างความร่วมมือทางเศรษฐกิจ โดยการก่อตั้งเขตการค้าเสรีอาเซียน (ASEAN FREETRADE AREA) เพื่อเพิ่มศักยภาพในการแข่งขันทางเศรษฐกิจกับภูมิภาคอื่น, มีการร่วมมือด้านสังคม วิทยาศาสตร์ เทคโนโลยี และสิ่งแวดล้อมที่เรียกว่า การร่วมมือเฉพาะด้าน
(FUNCTIONAL COOPERATION) ปัญหาความขัดแย้งต่าง ๆ ต่อกันดังกล่าว จึงสามารถคลี่คลายด้วยการเจรจาในเวทีของ ARF หรือ SOMS และคณะกรรมการท้องถิ่น เช่น คณะกรรมการ ชายแดน เป็นต้น จากการวิเคราะห์สภาพแวดล้อม นักยุทธศาสตร์มองว่าจะไม่มีสงคราม, ความขัดแย้งขนาดใหญ่ หรือความขัดแย้งระดับกลาง (HIGH-INTENSITY CONFLICT, MEDIUM-INTENSITY CONFLICT) เกิดขึ้นในระยะเวลาอันใกล้ ความขัดแย้งระดับต่ำ (LOW-INTENSITY CONFLICT) หรือ LIC ที่ใช้การทหารสนับสนุนการเมืองเพื่อบรรลุวัตถุประสงค์ทางการเมืองที่มีอยู่ทั่วไปในยุคสงครามเย็นก็สิ้นสุดไป แต่ในพื้นที่บริเวณชายแดนยังมีการต่อสู้ และปราบปรามชนกลุ่มน้อย และล่วงละเมิดเข้ามาสร้างความเสียหายให้แก่ทรัพย์สิน และชีวิตของประชาชนชาวไทย การล่วงล้ำเขตแดน เนื่องจากปัญหาเขตแดนที่ยังตกลงกันไม่ได้
ดังนั้น กองทัพจึงต้องมีการจัดกำลังในลักษณะกำลังเตรียมพร้อมที่มีความพร้อมรบ และมีขีดความสามารถในการเคลื่อนที่เร็ว (RAPID DEPLOYED FORCE) เพื่อชิงริเริ่มเข้าปฏิบัติการและชิงความได้เปรียบในการเจรจา ปัญหาความขัดแย้งใหญ่ ๆ ในภูมิภาค เช่น ปัญหาช่องแคบไต้หวัน ปัญหาคาบสมุทรเกาหลี ปัญหาหมู่เกาะสแปรตลีย์ ปัญหาความขัดแย้งระหว่างอินเดียกับปากีสถานในเอเชียใต้ ปัญหาความขัดแย้งในตะวันออกกลาง ก็อาจพัฒนาไปสู่สงครามใหญ่ได้ในอนาคต ประเทศไทยจึงต้องมียุทธศาสตร์ในระยะสั้นที่ชัดเจน ระยะปานกลาง และระยะยาวที่อ่อนตัวเพื่อปรับตัวได้อย่างเหมาะสม สอดคล้องกับสถานการณ์อย่างแท้จริง
ความรู้เรื่องการรักษาความปลอดภัยแห่งชาติ
นโยบายการคุ้มครองข้อมูลส่วนบุคคลของ Website องค์การรักษาความปลอดภัยฝ่ายพลเรือน สำนักข่าวกรองแห่งชาติ
นโยบายการคุ้มครองข้อมูลส่วนบุคคลของสำนักข่าวกรองแห่งชาติ (Privacy Policy)
สำนักข่าวกรองแห่งชาติ ได้จัดทำนโยบายการคุ้มครองข้อมูลส่วนบุคคลฉบับนี้ขึ้น เพื่อคุ้มครองข้อมูลส่วนบุคคลของผู้ใช้บริการทุกท่าน (Personal Information) ที่ติดต่อเข้ามายังเว็บไซต์ของสำนักข่าวกรองแห่งชาติ ดังนี้
การเก็บรวบรวมข้อมูลส่วนบุคคล
1. เพื่อความสะดวก ในการให้บริการแก่ผู้ใช้บริการทุกท่านที่เข้ามาใช้บริการเว็บไซต์ของสำนักข่าวกรองแห่งชาติ ทางเว็บไซต์จึงได้จัดเก็บ รวบรวมข้อมูลส่วนบุคคลของท่านไว้ เช่น อีเมลแอดเดรส (Email Address) ชื่อ (Name) ที่อยู่หรือที่ทำงาน (Home or Word Address) เขตไปรษณีย์ (ZIP Code) หรือหมายเลขโทรศัพท์ (Telephone Number) เป็นต้น
2. ในกรณีที่ท่านสมัคร (Sign Up) เพื่อสมัครสมาชิกเพื่อใช้บริการอย่างใดอย่างหนึ่ง สำนักข่าวกรองแห่งชาติจะเก็บรวบรวมข้อมูลส่วนบุคคลของท่านเพิ่มเติม ได้แก่ เพศ (Gender) อายุ (Age) สิ่งที่โปรดปราน/ความชอบ (Preferences/Favorites) และความสนใจ (Interests)
3. นอกจากนั้น เพื่อเสริมความนิยมในการใช้บริการ อันจะเป็นประโยชน์ในการนำสถิติไปใช้ในการปรับปรุงคุณภาพในการให้บริการของสำนักข่าวกรองแห่งชาติ จึงจำเป็นต้องจัดเก็บรวบรวมข้อมูลของท่านบางอย่างเพิ่มเติม ได้แก่ หมายเลขไอพี (IP Address) ชนิดของโปรแกรมค้นคว้า (Browser Type) โดเมนเนม (Domain Name) บันทึกหน้าเว็บ (Web Page) ของเว็บไซต์ที่ผู้ใช้เยี่ยมชม เวลาที่เยี่ยมชมเว็บไซต์ (Access Times) และเว็บไซต์ที่ผู้ใช้บริการเข้าถึงก่อนหน้านั้น (Referring Website Addresses)
4. สำนักข่าวกรองแห่งชาติ ขอแนะนำให้ท่านตรวจสอบนโยบายการคุ้มครองข้อมูลส่วนบุคคล (Privacy Policy) ของเว็บไซต์อื่นที่เชื่อมโยงจากเว็บไซต์นี้ เพื่อจะได้ทราบและเข้าใจว่าเว็บไซต์ดังกล่าวเก็บรวบรวม ใช้หรือดำเนินการเกี่ยวกับข้อมูลส่วนบุคคลของท่านอย่างไร ทั้งนี้ สำนักข่าวกรองแห่งชาติไม่สามารถรับรองข้อความ หรือรับรองการดำเนินการใด ๆ ตามที่ได้มีการประกาศไว้ในเว็บไซต์ดังกล่าวได้ และไม่ขอรับผิดชอบใด ๆ หากเว็บไซต์เหล่านั้นไม่ได้ปฏิบัติการหรือดำเนินการใด ๆ ตามนโยบายการคุ้มครองข้อมูลส่วนบุคคลที่เว็บไซต์ดังกล่าวได้ประกาศไว้
