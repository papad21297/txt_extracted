หลักพื้นฐานในการปฏิบัติงานด้านการข่าวกรอง
1. การปฏิบัติการข่าวกรองและการปฏิบัติการทางยุทธวิธีย่อมพึ่งพาอาศัยกัน
2. ข่าวกรองจะต้องมีประโยชน์
3. ข่าวกรองต้องทันเวลา
4. การปฏิบัติการข่าวกรองต้องมีความอ่อนตัว
5. การปฏิบัติการข่าวกรองต้องใช้มโนภาพและมีสายตากว้างไกล
6. การปฏิบัติการข่าวกรองต้องการมาตรการรักษาความปลอดภัยอย่างต่อเนื่อง
7. เจ้าหน้าที่ดำเนินกรรมวิธีจะต้องแลกเปลี่ยนข่าวสารและข่าวกรองกันอย่างเสรีและเต็มใจ อิทธิพลของสภาพแวดล้อมทางกลยุทธที่มีผลต่อการปฏิบัติงานด้านข่าวกรอง คือ
1. ภารกิจของผู้บังคับบัญชา
2. ลักษณะการพิพาท
3. ระดับการใช้ นชค. และอาวุธอื่น ๆ
4. วิธีการขนย้ายหน่วยทหาร
5. ลักษณะของกำลังพลฝ่ายตรงข้าม
6. ท่าทีของประชาชน พลเมืองในพื้นที่ปฏิบัติการ
7. กำลังฝ่ายเราที่มีอยู่
- การวางแผนรวบรวมข่าวสาร
- กำหนดความต้องการ
- กำหนดสิ่งบอกเหตุ
- กำหนดและเลือกรายการข่าวสารที่เจาะจง
- กำหนดและเลือก จนท. รวบรวมข่าวสาร
- เตรียมและส่ง คำสั่ง คำขอ
- ติดตาม กำกับ ดูแลการกระจายและการใช้ข่าวกรอง
- ทันเวลาผู้เกี่ยวข้องใช้ประโยชน์
แบบฟอร์มและเครื่องมือที่เหมาะสมต่อการรวบรวมข่าวสาร
- เจ้าหน้าที่รวบรวมข่าว
- แหล่งข่าวภารกิจการดำเนินกรรมวิธี
- การบันทึก
- การประเมินค่า
- การตีความ
กำหนดหรือเลือกรายการข่าวสารอันมีลักษณะเฉพาะเจาะจง เพื่อใช้เป็นมูลฐานในการจัดทำ คำสั่ง และคำขอข่าวสาร การได้รับข่าวสารหรือไม่ได้รับข่าวสาร จึงอาจเป็นสิ่งบอกเหตุที่ใช้เพื่อยืนยันหรือปฏิเสธความต้องการข่าวกรองรายการนั้น ๆ
กำหนดและเลือกเจ้าหน้าที่รวบรวมข่าวสารที่ได้เลือกสรรแล้ว เพื่อขอให้รวบรวมข่าวสารนั้น ๆ
ติดตามผลและกำกับการปฏิบัติงานการรวบรวมข่าวสาร เพื่อประกันได้ว่าจะได้รับข่าวสารที่ทันเวลาที่จะนำไปใช้ประโยชน์ (วิชาการข่าว: ศม.)
การรวบรวมข่าวสาร คือการแสวงหาประโยชน์จากแหล่งข่าวของเจ้าหน้าที่รวบรวมข่าวสาร และรายงานข่าวสารนั้นมายังเจ้าหน้าที่รวบรวมข่าวสารอย่างมีระเบียบ การรวบรวมข่าวสาร เป็นการปฏิบัติที่กระทำต่อเนื่องหลังจากที่ได้วางแผนรวบรวมข่าวสารในขั้นที่หนึ่งเรียบร้อยแล้ว โดยเริ่มต้นจากการกำหนดหัวข้อข่าวสารที่สำคัญ วิเคราะห์หัวข้อข่าวสารออกมาแล้ว กำหนดสิ่งบอกเหตุ และกำหนดหัวข้อข่าวสารที่เจาะจง ซึ่งจะต้องหาโดยแปลงให้เป็นคำสั่ง คำขอ แล้วมอบคำสั่ง คำขอนั้น ๆ ให้แก่เจ้าหน้าที่รวบรวมข่าวสารที่เหมาะสม ไปหาจากแหล่งข่าวต่าง ๆ ที่น่าจะมีข่าวสารนั้น ๆ อยู่
วิธีการในการรวบรวมข่าวสารในสนามรบประกอบด้วยงานสำคัญ คือ การเฝ้าตรวจสนามรบ การลาดตระเวนทางพื้นดินและทางอากาศ การต่อต้านการลาดตระเวน และการค้นหาที่หมาย
การดำเนินกรรมวิธี
ลำดับในการดำเนินกรรมวิธี ขึ้นอยู่กับลักษณะของข่าวสาร โดยธรรมดาการบันทึกมักจะเป็นงานขั้นแรก อย่างไรก็ตาม เมื่อข่าวสารมีความเร่งด่วน การบันทึกอาจกระทำไปพร้อม ๆ กับการประเมินค่าและการตีความก็ได้ ข่าวสารที่มีความต้องการทันที โดยหน่วยเหนือ หน่วยรอง หรือหน่วยข้างเคียง จะกระจายไปก่อนที่การดำเนินกรรมวิธีจะเสร็จสิ้น ข่าวสารที่ไม่มีความเกี่ยวข้องในทันทีทันใด แต่น่าจะมีคุณค่าในอนาคน โดยธรรมดาจะดำเนินกรรมวิธีให้เสร็จสิ้นก่อน ถึงจะแจกจ่ายเพื่อนำไปใช้ประโยชน์ต่อไป
การดำเนินกรรมวิธีต่อข่าวสาร เป็นการปฏิบัติในขั้นที่ ๓ ของวงรอบข่าวกรอง เพื่อเปลี่ยนข่าวสารให้เป็นข่าวกรอง การดำเนินกรรมวิธีต่อข่าวสารนี้ประกอบด้วยการดำเนินการ ๓ ประการ คือ
๑. การบันทึก
๒. การประเมินค่า
๓. การตีความ
การประเมินค่าและการตีคามอาจจะกระทำพร้อม ๆ กัน แล้วจึงกระจายออกไปทันที เช่น ข่าวสารจากแหล่งข่าวที่เชื่อถือได้ และเชื่อว่าข่าวสารนั้นเป็นความจริง ดังเช่น กล่าวถึงฝ่ายตรงข้ามกำลังจะเริ่มเปิดการโจมตีขนาดใหญ่ ในกรณรเช่นนี้ การบันทึกเป็นงานที่มีความสำคัญเป็นอันดับรอง และการรายงานข่าวสารที่ว่า การโจมตีขนาดใหญ่ใกล้จะเกิดขึ้นแล้วถือว่าเป็นงานสำคัญอันดับแรก โดยจะกระจายออกไปในทันทีภายหลังจากที่ได้รับข่าวดังกล่าวนี้ การรายงานข่าวสารไปยังหน่วยเหนือ อาจกระทำพร้อมไปกับการดำเนินกรรมวิธี เช่น เพื่อต้องการที่จะลดเวลาในการผลิดข่าวกรองในส่วนที่เกี่ยวข้องกับเป้าหมายจากการระดมยิง และการใช้สารเคมี ชีวะ ผู้บังคับบัญชาอาจจะสั่งการว่าข่าวสารทั้งปวงที่เกี่ยวข้องกับเรื่องหนึ่งเรื่องใดโดยเฉพาะ เช่น หน่วยทหาร พื้นที่บริเวณใด หรือการปฏิบัติขงฝ่ายตรงข้าม จะต้องรายงานให้หน่วยรองทราบพร้อม ๆ กับการดำเนินกรรมวิธี
การบันทึก
การบันทึก คือ การจัดระเบียบข่าวสารที่ได้รับจากรายงานข่าว/เหตุการณ์ การบันทึกจะช่วยให้การตีความในโอกาสต่อไปนั้นง่ายขึ้น และมีความแน่นอนมากขึ้น ด้วยการนำข่าวสารไปวาดภาพ โดยนำไปรวมกับข่าวกรองเรื่องใดเรื่องหนึ่งที่มีอยู่ อีกทั้งยังช่วยอำนวยความสะดวกในการจัดทำรายงานข่าวกรอง เครื่องมือที่ใช้ในการบันทึกจะต้องมีจำนวนเพียงพอที่จะใช้ปฏิบัติงานต่อข่าวสารและข่าวกรองที่ได้รับเป็นจำนวนมาก ๆ และสามารถสนองความต้องการให้แก่เจ้าหน้าที่ต่าง ๆ อีกด้วยเครื่องมือและวิธีการในการบันทึกทั้งปวง ที่จะต้องอำนวยให้สามารถกระจายข่าวสารและข่าวกรองได้ทันเวลา เครื่องมือในการบันทึกข่าวสารโดยทั่ว ๆ ไปของหน่วยระดับกองพลและต่ำกว่ามี ๔ ประเภท คือ
๑. บันทึกประจำวัน (บปว. : Journal)
๒. แผนที่สถานการณ์ (ผท. : Situation Map)
๓. เอกสารแยกเรื่องข่าวกรอง (อย. : Intel Workbook)
๔. แฟ้มข่าวกรอง (ฟ. : Intel File)
บันทึกประจำวัน คือ บันทึกสั้น ๆ ที่บันทึกเรื่องตามลำดับของเหตุการณ์สำคัญ ๆ ที่เกิดขึ้น ซึ่งเกี่ยวกับปัจจัยข่าวกรองทางการรบนั่นเอง ซึ่งอาจเป็นได้ทั้งเหตุการณ์ สาสน์ หรือคำสั่ง โดยระบุว่าข่าวนั้น ๆ มาจากใคร หรือแหล่งข่าวใด บันทึกประจำวันประกอบด้วย ๒ ส่วนใหญ่ คือ แฟ้ม
บันทึกประจำวัน และแผ่นบันทึกประจำวัน
ลักษณะของบันทึกประจำวันเป็นเอกสารถาร ซึ่งจะต้องเก็บไว้เป็นหลักฐาน เรื่องที่จะนำมาบันทึกเฉพาะเรื่องสำคัญ และจะมีผลกระทบกระเทือนต่องานในหน้าที่ของนายทหารฝ่ายการข่าวเท่านั้น
การเริ่มบันทึกและการปิดบันทึกโดยปกติจะกระทำเป็นวัน ๆ หรือในวงรอบ ๒๔ ชั่วโมง แต่ในบางกรณี อาจจะเปิดปิดการบันทึกตามขั้นตอนของกลยุทธที่สำคัญ ๆ ก็ได้ หรือในบางกรณีอาจกระทำ ตามระยะเวลาที่หน่วยเหนือกำหนดให้ก็ได้
การบันทึกให้สรุปเป็นข้อความสั้น ๆ ชัดเจนและแน่นอน ถ้าเป็นข่าวสารหรือคำสั่งเป็นลายลักษณ์อักษร หลังจากได้สรุปข้อความสั้น ๆ ลงในบันทึกประจำวัน แล้วให้เก็บตัวจริงหรือต้นฉบับ
เข้าแฟ้มบันทึกประจำวันเพื่อเป็นหลักฐาน
การทำบันทึกประจำวันอาจกระทำได้ ๓ วิธี คือ
- ให้นายทหารฝ่ายธุรการและกำลังพลของหน่วยเป็นผู้ทำ บันทึกประจำวันของหน่วยเป็นส่วนรวม
- ให้แต่ละแผนกของฝ่ายอำนวยการต่างก็รับผิดชอบแค่ในส่วนของตนเอง
- ให้แต่ละสายงานที่เกี่ยวข้องทำคู่กัน เช่น ฝ่ายธุรการและกำลังพล, ฝ่ายส่งบำรุงและฝ่ายกิจการพลเรือน ทำคู่กัน และฝ่ายการข่าวและฝ่ายยุทธการ และการฝึกทำคู่กัน
การประเมินค่า
การประเมินค่า คือ การตรวจสอบข่าวสารอันใดอันหนึ่ง เพื่อหาความเกี่ยวข้องของข่าวสาร ความถูกต้องของข่าวสาร และความน่าเชื่อถือของแหล่งข่าว และ จนท. รวบรวมข่าวสาร โดยมีรายละเอียดดังนี้
ความเกี่ยวข้องของข่าวสาร
๑. ในทันทีที่ได้รับข่าวสารเข้ามา จะต้องพิจารณาว่าข่าวนั้นมีสาระสำคัญมากน้อยเพียงใด โดยมีข้อพิจารณาดังต่อไปนี้
๑.๑ เป็นข่าวสารที่เกี่ยวข้องกับข้าศึกหรือลักษณะพื้นที่ปฏิบัติการหรือไม่?
๑.๒ เป็นข่าวสารที่ต้องการได้ในทันทีหรือไม่? ถ้าเป็น ใครเป็นผู้ต้องการ?
๑.๓ เป็นข่าวสารที่มีคุณค่า แก่หน่วยของตน หน่วยรอง หน่วยเหนือ หรือหน่วยข้างเคียงหรือไม่
