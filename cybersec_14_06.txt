รูปแบบของรัฐ (Forms of State)
1. รัฐเดี่ยว (Unitary State) คือ รัฐที่มีรัฐบาลกลางเป็นผู้มีอำนาจปกครอง และอำนาจบริหารสูงสุดเพียงองค์กรเดียว รัฐบาลกลางเป็นผู้ที่ใช้อำนาจอธิปไตยทั้ง 3 อำนาจ คือ นิติบัญญัติ บริหาร และตุลาการ รัฐบาลเป็นองค์กรกลางองค์กรเดียวของรัฐที่ปกครองประชาชนได้โดยตลอด รวมถึงการติดต่อสัมพันธ์กับต่างประเทศด้วย ตัวอย่างรัฐเดี่ยว ได้แก่ อังกฤษ ญี่ปุ่น และไทย เป็นต้น
2. รัฐรวม (Composite State) ได้แก่ การรวมตัวกันของรัฐตั้งแต่ 2 รัฐขึ้นไป โดยมีรัฐบาลเดียวกัน ซึ่งแต่ละรัฐยังคงมีสภาพเป็นรัฐอยู่เช่นเดิม แต่การใช้อำนาจอธิปไตยของรัฐที่มารวมกัน อาจถูกจำกัดลงไปตามข้อตกลงที่ทำขึ้น
รัฐรวมมีอยู่ 2 ประเภทด้วยกัน คือ
1) สหพันธรัฐ (Federal State) สหพันธรัฐ คือ รัฐที่เกิดขึ้นจากการรวมตัวกันระหว่างรัฐต่าง ๆ ตั้งแต่ 2 รัฐขึ้นไปโดยใช้รัฐธรรมนูญฉบับเดียวกันร่วมกัน และความสัมพันธ์ระหว่างรัฐเหล่านั้นเป็นไปตามบทบัญญัติของรัฐธรรมนูญนั้น ๆ รูปแบบการปกครองแบ่งออกเป็น 2 ระดับ คือ มีรัฐบาลกลางของสหพันธรัฐ และรัฐบาลท้องถิ่นเป็นของแต่ละรัฐ ซึ่งเรียกกันว่า "มลรัฐ" ตัวอย่างเช่น สหรัฐอเมริกา อินเดีย มาเลเซีย
2) สมาพันธรัฐ (Confederation State) สมาพันธรัฐเป็นการรวมตัวกันระหว่าง 2 รัฐขึ้นไป โดยไม่มีรัฐธรรมนูญหรือรัฐบาลร่วมกัน แต่เป็นการรวมตัวกันอย่างหลวม ๆ เพื่อจุดมุ่งหมายอย่างใดอย่างหนึ่งเป็นการชั่วคราว และเป็นบางกรณีเท่านั้น เช่น การเป็นพันธมิตรกันเพื่อทำสงครามร่วมกัน เป็นต้น ในปัจจุบันนี้รูปแบบของรัฐแบบสมาพันธรัฐไม่มีอีกแล้ว แต่จะกลายเป็นลักษณะของการรวมตัวกันในรูปขององค์กรระหว่างประเทศ เช่น องค์การนาโต องค์การอาเซียน เป็นต้น
สรุปได้ว่ารัฐย่อมประกอบขึ้นด้วยองค์ประกอบสำคัญ 4 ประการ คือ
1) ประชากร
2) ดินแดน
3) รัฐบาล
4) อำนาจอธิปไตย
องค์ประกอบทั้ง 4 ประการดังกล่าวนี้ หากขาดองค์ประกอบอย่างใดอย่างหนึ่งลงไปแล้วย่อมไม่เรียกว่า "รัฐ" แต่คำว่า "ชาติ" อาจประกอบด้วยประชากรที่พูดภาษาเดียวกัน และอยู่ร่วมกัน รวมทั้งมีขนบธรรมเนียมประเพณีอันเดียวกันเท่านั้นก็เพียงพอแล้ว เห็นจะเป็นด้วยเหตุผลดังกล่าว จึงมักนิยมใช้คำว่า "รัฐ" ทั้งในทางรัฐศาสตร์และนิติศาสตร์ ซึ่งเป็นการจำกัดให้มีองค์ประกอบครบถ้วนสมบูรณ์
โดยธรรมดาหากจะเปรียบรัฐกับบุคคลแล้ว อาจกล่าวได้ว่า ไม่ว่าบุคคลใดก็ตาม ย่อมต้องการที่จะดำรงชีวิตอยู่อย่างปลอดภัย ปราศจากอันตรายใด ๆ ที่จะมารบกวนหรือขัดขวางการทำมาหาเลี้ยงชีพของตน รัฐก็เฉกเช่นเดียวกันกับบุคคล แม้ว่ารัฐจะไม่มีชีวิตเหมือนบุคคลทั่วไปก็ตาม แต่รัฐก็ต้องการความอยู่รอด คือ ต้องการดำรงความเป็นรัฐอยู่ตลอดไป แต่การดำรงความอยู่รอดดังกล่าว รัฐก็ย่อมต้องการมีเสรีภาพ (Liberty) มีความมั่นคงปลอดภัย (Security) และมีความผาสุกสมบูรณ์ (Wealth) ด้วย และการที่จะมีสิ่งเหล่านี้ได้นั้น รัฐก็จะต้องมีพลังอำนาจ (National Power) ที่เข้มแข็ง เพื่อจะได้เป็นเครื่องมือในการพิทักษ์รักษาสิ่งต่าง ๆ ที่เป็นความต้องการ หรือที่เป็นผลประโยชน์ของชาติ (National Interests) ไว้ให้ได้ และการพิทักษ์รักษานี้ จำเป็นจะต้องรักษาองค์ประกอบของรัฐไว้ให้ได้ทุกองค์ประกอบ รัฐก็จะดำรงอยู่ต่อไปโดยไม่สิ้นชาติ เพื่อพิจารณาถึงองค์ประกอบของรัฐดังกล่าวแล้ว ความหมายของความมั่นคงของชาติก็น่าจะต้องเกี่ยวข้องหรือมีความสัมพันธ์กับองค์ประกอบของรัฐด้วย ดังที่มีผู้ให้ความหมายไว้ค่อนข้างจะไม่แตกต่างกัน ดังนี้
"ความมั่นคงแห่งชาติ หมายถึง สภาพที่ชาติบ้านเมือง สามารถดำรงอยู่ด้วยความปลอดภัย ทั้งในด้านเอกราช อธิปไตย ในด้านบูรณภาพแห่งดินแดน ในด้านความปลอดภัยและผาสุกของประชาชน ในด้านระบบการปกครองของประเท และวิถีการดำเนินชีวิต" 
"ความมั่นคงแห่งชาติ หมายถึง การให้เอกราชของชาติ บูรณภาพของดินแดนและสวัสดิภาพของประชาชนอยู่ในความมั่นและปลอดภัย ตลอดจนการทำให้ประเทศดำรงอยู่ในการปกครองระบอบประชาธิปไตยภายใต้รัฐธรรมนูญแห่งประเทศไทย"
ดังที่ได้กล่าวมาแล้วว่าเรื่องของความมั่นคงแห่งชาติเป็นเรื่องที่ค่อนข้างจะมีความหมายกว้างขวาง ครอบคลุมไปเกือบจะแทบทุกเรื่อง รวมทั้งนโยบายหรือการปฏิบัติหน้าที่ของรัฐบาลด้วยหลายประเทศ (รวมทั้งสหรัฐ ฯ) จะคงความหมายของคำว่า "ความมั่นคง" ไว้ในรูปของนามธรรม ซึ่งจะแปรเปลี่ยนได้เมื่อมีความจำเป็น ตัวอย่างเช่น เรื่องของความมั่นคงของประเทศหนึ่ง อาจหมายถึงความหายนะของอีกประเทศหนึ่งในสมัยหนึ่ง และอีกสมัยหนึ่งจะกลายเป็นเรื่องของความร่วมมือ หรือเป็นประเทศที่เป็นมิตรกันก็ได้
ระหว่างสงครามโลกครั้งที่สอง สหรัฐ ฯ ต้องเข้าสู่สงครามด้วยความจำเป็น เพราะถูกญี่ปุ่นใช้เครื่องบินโจมตีฐานทัพของตนที่เพิร์ลฮาร์เบอร์อย่างแหลกลาญเมื่อวันที่ 7 ธันวาคม พ.ศ. 2484 (ตรงกับวันที่ 8 ประสิทธิภาพในการควบคุมและการประสานงานระหว่างการเมืองและการทหาร รวมทั้งการระดมสรรพกำลัง เพื่อสนับสนุนการสงครามให้ได้ชัยชนะ สหรัฐ ฯ ต้องใช้เวลานานถึง 19 เดือนเศษ จึงสามารถกอบกู้สถานการณ์ ระดมสรรพกำลังต่าง ๆ และขยายกำลังกองทัพบกให้พร้อมที่จะเผชิญหน้ากับการสงครามสูงกว่าที่มีอยู่เดิมถึง 15 เท่า ดังนั้น เมื่อสงครามโลกครั้งที่ 2 ได้ยุติลง สหรัฐ ฯ จึงได้ออกรัฐบัญญัติ จัดตั้งสภาความมั่นคงแห่งชาติขึ้นเมื่อปี ค.ศ. 1947 (พ.ศ. 2490) เรียกว่า "National Security Act of 1974" ซึ่งต่อมาประเทศไทยของเราก็เห็นความจำเป็นในการจัดตั้งสภาความมั่นคงแห่งชาติขึ้น เพื่อวัตถุประสงค์ที่จะให้เป็นหน่วยงานของชาติในการพิจารณาใช้ทรัพยากรของชาติให้บรรลุถึงจุดประสงค์หรือเป้าหมายของชาติอย่างมีประสิทธิภาพ โดยได้ออกแบบพระราชบัญญัติจัดตั้งสภาคามมั่นคงแห่งชาติเมื่อปี พ.ศ. 2502
อย่างไรก็ตาม แม้ว่าจะได้ออกพระราชบัญญัติจัดตั้งสภาความมั่นคงแห่งชาติขึ้นมาแล้ว แต่พระราชบัญญัติดังกล่าวก็ไม่ได้มีการหานิยามศัพท์ความหมายของความมั่นคงแห่งชาติไว้แต่อย่างใด คงปล่อยให้อยู่ในรูปนามธรรม ใครใคร่นำไปใช้ก็ตีความเอาเอง ซึ่งก็จะเป็นปัญหาของการตีความทางกฎหมายต่อไปได้ เพราะเรื่องความมั่นคงนี้ได้ปรากฎอยู่ในกฎหมายรัฐธรรมนูญด้วย และในที่สุดก็คงจะตกเป็นหน้าที่ของคณะกรรมการตุลาการรัฐธรรมนูญที่จะต้องวินิจฉัยต่อไป
มีข้อสังเกตอยู่ประการหนึ่งคือ ในพระราชบัญญัติว่าด้วยการบริหารราชการในสถานการณ์ฉุกเฉิน พ.ศ. 2495 ได้ให้คำนิยามเกี่ยวกับความมั่นคงแห่งชาติไว้ดังนี้
"ความมั่นคงหรือความปลอดภัยแห่งราชอาณาจักร หมายความว่า การให้เอกราชของชาติหรือสวัสดิภาพของประชาชนอยู่ในความมั่นคง ปลอดภัย ตลอดจนการทำให้ประเทศดำรงอยู่ในการปกครองระบอบประชาธิปไตย ภายใต้รัฐธรรมนูญแห่งราชอาณาจักรไทย"
จากความหมายตามแนวความคิดของบุคคลต่าง ๆ รวมทั้งพระราชบัญญัติที่เกี่ยวข้อง ซึ่งยังมีผลบังคับใช้พระราชบัญญัติดังกล่าวอยู่ในปัจจุบัน พอจะสรุปสาระสำคัญได้ว่า
