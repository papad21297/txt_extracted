ข้อพิจารณาในการกระจายข่าวสารและข่าวกรอง
๑. วัตถุประสงค์ประการหนึ่งของการกระจายข่าวกรอง เพื่อให้มั่นใจได้ว่าเจ้าหน้าที่ฝ่ายการข่าวกรองในหน่วยระดับต่าง ๆ มีภาพข่าวกรองโดยทั่วไปเหมือนกัน และอ้างถึงโครงร่างการข่าวเช่นเดียวกับในการวางแผนกลยุทธ
๒. ข่าวกรองจะกระจายภายในหน่วยที่ผลิดข่าวกรองนั้นหรือกระจายไปยังหน่วยเหนือ หน่วยรอง และหน่วยข้างเคียง แต่การกระจายไปยังหน่วยข้างเคียงจะมีความยุ่งยาก และมีความสำคัญกว่าเพราะว่า
๒.๑ ภาพข่าวของหน่วยในระดับต่ำ จะเปลี่ยนแปลงรวดเร็วมาก
๒.๒ ความต้องการในรายละเอียดมากขึ้น จะเป็นผลให้การกระจายล่าช้า
๒.๓ ข่าวกรองที่ผลิตขึ้นในหน่วยระดับสูงลกว่ากองพล ซึ่งจัดทำโดยเจ้าหน้าที่ขำนาญพิเศษต่าง ๆ จะต้องกระจายไปให้หน่วยรองทุกหน่วยด้วย
๓. การกระจายข่าวสารและข่าวกรอง มีข้อพิจารณาตามลำดับความเร่งด่วน คือ
๓.๑ จะต้องกระจายข่าวสารและข่าวกรองให้ถึงมือผู้ที่ต้องการให้มากที่สุดอย่างทันเวลา เพื่อให้ผู้รับสามารถประเมินค่า ตีความ จัดทำแผน และเริ่มการปฏิบัติภายใต้สถานการณ์ที่เป็นอยู่ในขณะนั้น ก่อนที่ภาพข่าวกรองนั้นจะเปลี่ยนแปลงไป
๓.๒ ในกรณีที่ได้รับข่าวสารที่มีคุณค่า แต่ไม่มีเวลาที่จะดำเนินกรรมวิธีให้เสร็จอย่างสมบูรณ์ก่อนการกระจาย เจ้าหน้าที่ฝ่ายการข่าวจะต้องแจ้งให้ผู้รับข่าวทราบถึงความจริงนี้ และอาจแจ้งให้ทราบถึงแหล่งข่าวด้วย ถ้าสามารถรักษาความปลอดภัยไว้ได้
๓.๓ จะกระจายข่าวกรองไปให้หน่วยที่เกี่ยวข้องเท่านั้น แต่อย่างไรก็ดี ถ้ามีข้อสงสัยว่า ข่าวกรองนี้จะมีประโยชน์ต่อหน่วยใด ก็ให้กระจายไปยังหน่วยนั้นด้วย
๓.๔ ความสำคัญและความเร่งด่วนของข่าวที่กระจายออกไป จะต้องนำมาพิจารณาอย่างถี่ถ้วน เพื่อให้การใช้เครื่องมือในการกระจายรบกวนการส่งข่าวทางยุทธการน้อยที่สุด
๓.๕ ข่าวสารที่กระจายออกไปจะต้องใช้แบบฟอร์มให้เกิดความง่ายแก่ผู้รับ โดยทำให้พร้อมที่จะค้นพบสาระสำคัญได้โดยง่าย
๔. วิธีการกระจายข่าวสารและข่าวกรองภายใน บก. หน่วยที่ผลิต โดยปกติกระทำโดย
๔.๑ การพบปะด้วยตนเอง
๔.๒ การรายงานด้วยวาจา
๔.๓ การบรรยายสรุป
๔.๔ การแจกจ่ายเอกสารประมาณการข่าวกรอง วิเคราะห์พื้นที่ปฏิบัติการ และการรายงานข่าวกรองเป็นลายลักษณ์อักษร
๕. วิธีการกระจายข่าวสารและข่าวกรองให้แก่หน่วยเหนือ หน่วยรอง และหน่วยข้างเคียง กระทำโดยใช้เครื่องมือ คือ
๕.๑ รายงานข่าวกรอง
๕.๒ สรุปข่าวกรองและข้อพิจารณาด้านข่าวกรอง
๕.๓ ประมาณการข่าวกรอง และวิเคราะห์พื้นที่ปฏิบัติการ
๕.๔ ผนวกข่าวกรอง ประกอบแผนและคำสั่งยุทธการ
๕.๕ แผ่นบริวารและแผนที่ (วิชาการข่าว : ศม.)
หลักพื้นฐานในการปฏิบัติงานด้านการข่าวที่สำคัญ ได้แก่
๑. การปฏิบัติงานด้านการข่าว และการปฏิบัติการทางยุทธวิธีย่อมอาศัยซึ่งกันและกัน
๒. ข่าวกรองจะต้องใช้ประโยชน์ได้
๓. ข่าวกรองจะต้องทันเวลา
๔. การปฏิบัติงานด้านการข่าวกรองจะต้องมีความอ่อนตัว
๕. การปฏิบัติงานด้านการข่าวกรองจะต้องใช้มโนภาพและความรอบรู้
๖. การปฏิบัติงานด้านการข่าวกรอง จะต้องมีมาตรการ รปภ. อย่างต่อเนื่อง
๗. จะต้องมีการแลกเปลี่ยนข่าวสาร และข่าวกรองกันอย่างเสรี
ตัวอย่าง บทวิเคราะห์จากข้อมูลและการประมวลข่าว
ถือเป็นมือการข่าวลับสำคัญระดับแนวหน้าของประเทศ เขียนถึงคนก่อเหตุระเบิดราชประสงค์และผู้ที่น่าจะเป็นผู้อยู่เบื้องหลังได้ชัดเจน ตรงประเด็น ที่สำคัญ ตรงกับข้อมูลที่มี
1. พลโทนันทเดช เมฆสวัสดิ์ อดีต ผอ. กองข่าว ศรภ.
"ผมตั้งใจจะเขียนเรื่องนี้มาตั้งแต่เกิดระเบิดขึ้นที่ราชประสงค์แล้ว แต่อยากรอข้อมูล ๒ เรื่องให้ชัดเจนเสียก่อน คือ ชนิดของระเบิดว่าเป็น TNT หรือ C ๔ รวมถึงจุดระเบิดที่แน่นอนว่ามาจาก "ใต้ม้านั่ง" หรือ "บนม้านั่ง" กันแน่ แต่รอมาถึงปัจจุบันก็ยังไม่ทราบ จึงขอเขียนไปตามข้อเท็จจริงที่มีอยู่ในปัจจุบันก่อนประกอบด้วย
๑. ระเบิดเป็นชนิดไปป์บอมบ์ที่มีความรุนแรงมาก แต่เนื้อระเบิดที่บรรจุภายในยังไม่ชัดเจนว่าเป็น TNT หรือ C ๔ (เดิมตอนเกิดเหตุใหม่ ๆ ตำรวจระบุว่าเป็น TNT ขนาด ๓ กิโลกรัม) ประเด็นสำคัญอยู่ที่เคยมีระเบิดที่มีความรุนแรงขนาดนี้เกิดขึ้นในประเทศไทยหรือเปล่า ตอบได้ว่าเคยเกิดขึ้นและแรงกว่านี้อีก ซึ่งเกิดจากกลุ่มบุคคลที่สนับสนุนเลือกฝ่ายทางการการเมืองที่สมานเมตตาแมนชัน จ. นนทบุรี เมื่อปี ๒๕๓๓
๒. ระเบิดครั้งนี้มีเจตนาแน่ชัดว่ามุ่งที่จะสังหารประชาชนที่บริสุทธิ์โดยไม่เลือกหน้า มุ่งที่จะสร้างความหวาดหลัวขึ้นในประเทศ ประเด็นจึงมีอยู่ว่า การวางระเบิดที่มีเจตนาแบบนี้เคยเกิดขึ้นในประเทศไทยไหม ตอบได้ว่า เคยครับ ที่บริเวณสี่แยกราชประสงค์เช่นกัน เมื่อตอนวันขึ้นปีใหม่ ในช่วยรอยต่อระหว่างปี ๒๕๔๙-๒๕๕๐ ในรัฐบาล พล.อ. สุรยุทธ์ จุลานนท์ แต่โชคดีที่รัฐบาลสั่งระงับการจัดงานปีใหม่ไปเสียก่อน เมื่อตอน ๑ ทุ่ม และปิดถนนบริเวณสี่แยกราชประสงค์ทั้งหมดเพื่อตรวจหาระเบิด แต่ไม่พบ พอเวลาเที่ยงคืน ได้เกิดระเบิดขึ้นที่บนตู้โทรศัพท์ตรงข้ามสถานที่จัดงาน เมื่อไม่มีการจัดงานปีใหม่และปิดถนน พอเกิดระเบิดจึงไม่มีคนตายและบาดเจ็บ ต่อมาอีก ๕ นาทีได้เกิดระเบิดขึ้นที่ท่าน้ำซ้ำอีก ก็คงคาดเดาได้ว่า ถ้ามีการจัดงานที่ลานหน้าเซ็นทรัลเวิล์ดจริง ๆ แล้ว คงจะมีผู้บาดเจ็บ/เสียชีวิตนับ ๑๐๐ คนขึ้นไป ทั้งจากระเบิดและการเหยียบกันตาย โชคดีที่เจ้าหน้าที่ปิดถนนไว้ก่อน จึงมีผู้ที่เสียชีวิตที่ท่าน้ำเพียง ๑ คน บาดเจ็บอีก ๓ คน
จากประเด็นตามข้อ ๑. และ ๒. จะเห็นได้ว่า ระเบิดชนิดที่เกิดขึ้นที่ราชประสงค์ ทั้งความรุนแรงและการมีเจตนาฆ่าประชาชนผู้บริสุทธิ์ เมื่อ ๑๗ ส.ค. ๕๘ นั้น เคยเกิดขึ้นมาแล้วในประเทศไทย จึงไม่ใช่เรื่องแปลกประหลาดอะไรครับ และไม่ต้องสงสัยว่า "จะเป็นชาวต่างประเทศมาจัดทำระเบิด"
๓. ระเบิดที่ราชประสงค์นั้นมีเจตนาหลักในการวางระเบิดชัดเจนประการหนึ่ง คือ การมุ่งที่จะทำลาย การท่องเที่ยว ซึ่งเป็นรายได้เข้าประเทศที่ค้ำจุนเศรษฐกิจของประเทศไทย (กรุงเทพ ฯ เป็นเมืองที่มีคนมาเที่ยวมากอันดับต้น ๆ ของโลก จากการประเมินค่าใช้จ่ายของบัตรเครดิตต่างประเทศ) โดยพิจารณาได้จาก
๓.๑ จุดที่วางระเบิดเป็นศูนย์กลางการท่องเที่ยว
๓.๒ มีการจัดวางระเบิดชนิดเดียวกันอย่างต่อเนื่องที่สะพานตากสิน และมีการวางระเบิดปลอมต่อเนื่องกันมาจนถึงวันนี้
๓.๓ มีการวางแผนสร้างความสับสนจากเครือข่ายสังคมออนไลน์หรือโซเชียลอย่างรวดเร็วและเป็นระบบ จนทำให้รัฐบาลต้องออกมาปราม
๔. ส่วนพยานหลักฐานจากคลิปวิดีโอซึ่งมีชายใส่เสื้อสีเหลือง ลักษณะคล้ายคนต่างชาติ นำเป้มาวางไว้บริเวณจุดที่เกิดระเบิดแล้วเดินหายไปนั้น พอยืนยันได้ว่าชายคนนี้มีส่วนรู้เห็นกับการวางระเบิดค่อนข้างแน่นอน แต่ก็ยังมีข้อสงสัยอีกหลายระดับ เช่น
- กรณีที่ชายคนดังกล่าวนำเป้มาวางแล้วจุดระเบิดเอง น่าจะไม่ทันต่อเวลาที่จะหลบหนีออกจากพื้นที่ อาจจะต้องมีอีกคนหนึ่งคอยจุดระเบิดแทน ตรงจุดนี้จะชี้ให้เห็นว่าน่าจะมีการดำเนินงานกันหลายคน และอาจจะมีการวางระเบิดไว้ล่วงหน้าก่อนก็ได้ ชายดังกล่าวเป็นเพียงตัวแสดงเพื่อปกปิดร่องรอยเท่านั้น
(๑๘.๕๔.๔๓ น. กล้อง CCTV จากโรงแรมแกรนด์ ไฮแอท เอราวัณ ด้านศาลพระพรหม พบคนร้ายเดินออกมา ๑๘.๕๕.๑๘ น. กล้องทางเดินสกายวอล์คจับภาพการระเบิดได้) นอกจากนั้นข้อมูลจากคนขับมอเตอร์ไซค์รับจ้างระบุว่า ผู้ต้องสงสัยถึงขนาดที่เขียนภาษาอังกฤษลงบนกระดาษว่า "LUMPINI PARK" แต่นั่งมอเตอร์ไซค์ไปเพียง ๕๐ เมตรเท่านั้นก็ลงรถ ทำไมไม่เดินต่อไปล่ะ! ต้องการสร้างหลักฐานให้เป็นคนต่างชาติหรือเปล่า
- ส่วนเป้ที่ระเบิด ถ้ามีระเบิดใส่ไว้น่าจะต้องมีเศษชิ้นส่วนเหลืออยู่บ้าง โดยเฉพาะสายเป้ ไม่น่าจะหายไปหมด
- การแต่งกายของผู้ต้องสงสัยก็มีผู้ที่วางระเบิดกรณีงานบอสตันมาราธอน ที่สหรัฐฯ เมื่อปี ๒๕๕๖
จากเรื่องเหล่านี้ ตำรวจควรทบทวนกล้องวงจรปิดย้อนหลังไปสัก ๔-๕ ชั่วโมงก่อนระเบิด และควรดูฝั่งตรงข้ามศาลพระพรหมเพิ่มเติมอีกด้วย
