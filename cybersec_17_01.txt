ระเบียบสำนักข่าวกรองแห่งชาติ
ว่าด้วยข้อมูลข่าวสารของราชการ พ.ศ. ๒๕๕๑
โดยที่เป็นการสมควรปรับปรุงระเบียบสำนักข่าวกรองแห่งชาติว่าด้วยข้อมูลข่าวสารของราชการ พ.ศ. ๒๕๕๑ ให้เหมาะสมกับการปฏิบัติงานตามพระราชบัญญัติข้อมูลข่าวสารของราชการ พ.ศ. ๒๕๕๐ และเป็นไปด้วยความเรียบร้อย รวดเร็ว มีประสิทธิภาพ ถูกต้องตามกฎหมาย รวมทั้งปรับปรุงองค์ประกอบของคณะกรรมการให้สอดคล้องกับการปรับโครงสร้างใหม่ภายในสำนักข่าวกรองแห่งชาติ
ฉะนั้น อาศัยอำนาจตามคววามในมาตรา ๙ แห่งพระราชบัญญัติข้อมูลข่าวสารของราชการ พ.ศ.  ๒๕๕๐ ประกอบข้อ ๔ แห่งประกาศคณะกรรมการข้อมูลข่าวสารของราชการ เรื่อง หลักเกณฑ์และวิธีการเกี่ยวกับการจัดให้มีข้อมูลข่าวสารของราชการไว้ให้ประชาชนเข้าตรวจดู สำนักข่าวกรองแห่งชาติจึงวางระเบียบว่าด้วยข้อมูลข่าวสารของสำนักข่าวกรองแห่งชาติไว้ดังต่อไปนี้
ข้อ ๑ ระเบียบนี้เรียกว่า "ระเบียบสำนักข่าวกรองแห่งชาติว่าด้วยข้อมูลข่าวสารของราชการ พ.ศ. ๒๕๕๑"
ข้อ ๒ ให้ยกเลิกระเบียบสำนักข่าวกรองแห่งชาติว่าด้วยข้อมูลข่าวสารของราชการ พ.ศ. ๒๕๕๑
ข้อ ๓ ระเบียบนี้ให้ใช้บังคับตั้งแต่วันถัดจากวันประกาศราชกิจจานุเบกษาเป็นต้นไป
ข้อ ๔ บรรดาระเบียบ ข้อบังคับ และคำสั่งอื่นใดของสำนักข่าวกรองแห่งชาติที่ขัดหรือแย้งกับระเบียบนี้ ให้ใช้ระเบียบนี้แทน
ข้อ ๕ ในระเบียบนี้ "ข้อมูลข่าวสาร" หมายความว่า สิ่งที่สื่อความหมายให้รู้เรื่องราว ข้อเท็จจริง ข้อมูลหรือสิ่งใด ๆ ไม่ว่าการสื่อความหมายนั้นจะทำได้โดยจากสภาพของสิ่งนั้นเอง หรือผ่านวิธีการใด ๆ และไม่ว่าจะได้จัดทำไว้ในรูปแบบของเอกสาร แฟ้ม รายงาน หนังสือ แผนผัง แผนที่ ภาพวาด ภาพถ่าย ฟิล์ม การบันทึกภาพหรือเสียง การบันทึกโดยเครื่องคอมพิวเตอร์ หรือวิธีอื่นใดที่ทำให้สิ่งที่บันทึกไว้ให้ปรากฏได้
"ข้อมูลข่าวสารของสำนักข่างกรองแห่งชาติ" หมายควาวมว่า ข้อมูลข่าวสารทั้งปวงที่มาจากการปฏิบัติราชการตามอำนาจหน้าที่ของสำนักข่าวกรองแห่งชาติ
"คณะกรรมการ" หมายความว่า คณะกรรมการข้อมูลข่าวสารสำนักข่าวกรองแห่งชาติ
ข้อ ๖ ให้ผู้อำนาจการสำนักข่ากรองแห่งชาติ รักษาการตามระเบียบนี้ และให้มีอำนาจออกประกาศหรือคำสั่งเพื่อประโยชน์ในการปฏิบัติตามระเบียบนี้
ในกรณีที่มีปัญหาหรืออุปสรรคในการปฏิบัติตามระเบียบนี้ให้ผู้อำนายการสำนักข่าวกรองแห่งชาติมีอำนาจวินิจฉัยสั่งการตามที่เป็นสมควร
หมวด ๑
คณะกรรมการข้อมูลข่าวสารสำนักข่าวกรองแห่งชาติ 
ข้อ ๗ ให้มีคณะกรรมการคณะหนึ่งเรียก เรียกว่า "คณะกรรมการข้อมูลข่าวสารสำนักข่าวกรองแห่งชาติ" ประกอบด้วย รองผู้อำนวยการสำนักข่าวกรองแห่งชาติ ซึ่งผู้อำนวยการสำนักข่าวกรองแห่งชาติมอบหมายเป็นประธานกรรมการ ผู้แทนสำนักข่าวกรองแห่งชาติในคณะกรรมการข้อมูลข่าวสารของราชการ ผู้อำนวยการสำนักอำนวยการ ผู้อำนวยการศูนย์เทคโนโลยีสารสนเทศและการสื่อสาร ผู้อำนวยการสถาบันการข่าวกรอง ผู้อำนวยการกลุ่มนิติการ เป็นกรรมการ และกรรมการอื่น ๆ จากระดับผู้อำนวยการกองในสำนักข่าวกรองแห่งชาติขึ้นไป ซึ่งผู้อำนวยการสำนักข่าวกรองแห่งชาติแต่งตั้งอีกไม่เกิน ๔ คน
ให้ผู้อำนวยการสำนัก ๑๐ เป็นกรรมการและเลขานุการ
ข้อ ๘ ให้คณะกรรมการมีอำนาจและหน้าที่ดังต่อไปนี้
(๑) ศึกษา วิเคราะห์ และเสนอแนะผู้อำนายการสำนักข่าวกรองแห่งชาติในการกำหนดแนวทางการปฏิบัติเพื่อให้เป็นไปตามบทบัญญัติต่าง ๆ ของพระราชบัญญัติข้อมูลข่าวสารของราชการ พ.ศ. ๒๕๔๐ เพื่อเสนอแนะให้ผู้อำนวยการสำนักข่าวกรองแห่งชาติสั่งการ
(๒) พิจารณาคำร้องขอของบุคคลที่มาขอทราบข้อมูลข่าวสารของสำนักข่าวกรองแห่งชาติ
(๓) พิจารณาจัดทำคำชี้แจงเมือคณะกรรมการข้อมูลข่าวสารของราชการหรือคณะกรรมการวินิจฉัยการเปิดเผยข้อมูลข่าวสารร้องขอ
(๔) เป็นตัวแทนของสำนักข่าวกรองแห่งชาติในการประสานงานกับส่วนราชการต่าง ๆ เกี่ยวกับการปฏิบัติงานตามพระราชบัญญัติข้อมูลข่าวสารของราชการ พ.ศ. ๒๕๔๐
(๕) ประชาสัมพันธ์ให้ข้าราชการและลูกจ้างของสำนักข่าวกรองแห่งชาติทราบทั้งข้อกฎหมาย ข้อเท็จจริงในการปฏิบัติตามพระราชบัญญัติข้อมูลข่าวสารของราชการ พ.ศ. ๒๕๔๐
(๖) แต่งตั้งคณะอนุกรรมการ เพื่อปฏิบัติการในเรื่องใด ๆ ตามที่คณะกรรมการมอบหมาย
(๗) เชิญบุคคลใด ๆ มาสอบถามหรือให้ข้อชี้แจง แสดงความคิดเห็นเกี่ยวกับข้อมูลข่าวสาร
(๘) ดำเนินการอื่นใด ตามที่ผู้อำนวยการสำนักข่าวกรองแห่งชาติมอบหมาย
ข้อ ๙ การประชุมของคณะกรรมการต้องมีกรรมการมาประชุมไม่น้อยกว่ากึ่งหนึ่งของกรรมการทั้งหมด จึงเป็นองค์ประชุม
ถ้าประธานกรรมการไม่มาประชุมหรือไม่ได้อยู่ในที่ประชุม ให้กรรมการที่มาประชุมเลือกกรรมการคนหนึ่งขึ้นเป็นประธานในที่ประชุม
การวินิจฉัยชี้ขาดให้ถือเสียงข้างมาก กรรมการหนึ่งคนให้มีเสียงหนึ่งเสียงในการลงคะแนน ถ้าคะแนนเท่ากัน ให้ประธานในที่ประชุมออกเสียงเพิ่มขึ้นอีกหนึ่งเสียงเป็นเสียงชี้ขาด
ข้อ ๑๐ มติของคณะกรรมการทุกเรื่องต้องได้รับความเห็นชอบจากผู้อำนวยการสำนักข่าวกรองแห่งชาติก่อน จึงจะดำเนินการตามมตินั้นได้
หมวด ๒ การเปิดเผยข้อมูลข่าวสาร
ข้อ ๑๑ ให้สำนัก กอง หรือส่วนราชการที่เทียบเท่าสำนักหรือกองในสำนักข่าวกรองแห่งชาติจัดประเภทข้อมูลข่าวสารของราชการที่อยู่ในความรับผิดชอบให้เป็นไปตามกฎหมายว่าด้วยข้อมูลข่าวสารของราชการ กฎหมายอื่น และระเบียบของราชการ
ข้อ ๑๒ ในกรณีข้อมูลข่าวสารของสำนักข่าวกรองแห่งชาติมีกฎหมาย ระเบียบ หรือมติคณะรัฐมนตรีอื่น กำหนดวิธีปฏิบัติเกี่ยวกับข้อมูลข่าวสารนั้นไว้เป็นพิเศษ การขอข้อมูลข่าวสาร และการอนุญาตให้ใช้ต้องปฏิบัติตามกฎหมาย ระเบียบ หรือมติคณะรัฐมนตรีดังกล่าวด้วย
ข้อ ๑๓ การขอข้อมูลข่าวสารตามหมายเรียกพยานเอกสารของศาล ให้นำเสนอผู้อำนวยการสำนักข่าวกรองแห่งชาติ หรือผู้ได้รับมอบหมายพิจารณาอนุญาต และให้หัวหน้าส่วนราชการระดับสำนักหรือกองที่เป็นเจ้าของข้อมูลข่าวสารเป็นผู้รับผิดชอบ และรับรองสำเนาข้อมูลข่าวสารนั้น
