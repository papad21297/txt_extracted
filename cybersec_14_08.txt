สงบ หรือการปฏิวัติและมักจะเกิดขึ้นอยู่เสมอ สำหรับประเทศด้อยพัฒนา
3) ความมั่นคงแห่งชาติทางสังคม-จิตวิทยา (Social-psychology)
สังคมจิตวิทยา (Sociology) เป็นวิชาที่ศึกษาความสัมพันธ์ของมนุษย์ในสังคมโดยธรรมดา มนุษย์ที่อยู่ร่วมกันในสังคมย่อมจะต้องมีการติดต่อสัมพันธ์กันอยู่เสมอ และความสัมพันธ์เหล่านี้จะประกอบเป็นโครงสร้างของสังคม (Social Structure) ซึ่งจะมีอิทธิพลอย่างมากเหนือพฤติกรรมของบุคคล ดังนั้น สังคมวิทยาจึงมุ่งศึกษาโครงสร้างของสังคม ส่วนจิตวิทยาสังคม (Social Psychology) นั้นมุ่งศึกษาพฤติกรรมของปัจเจกชน (Individual) เป็นสำคัญ อย่างไรก็ตามสังคมวิทยา เป็นเรื่องของนามธรรม จึงเป็นการยากที่จะทำความเข้าใจให้ละเอียดลึกซึ้ง และต้องอาศัยวิชาแขนงอื่น ๆ ของสังคมศาสตร์ ประกอบในการศึกษาชีวิตของสังคม ซึ่งจะช่วยให้ได้คำตอบที่สมบูรณ์ขึ้นคำว่า "สังคมวิทยา" นี้ บุคคลส่วนมากไม่นิยมเรียกกัน แต่จะเรียกสั้น ๆ ว่า "สังคม" เท่านั้น และนำไปใช้ปฏิบัติกันแพร่หลายอยู่ในปัจจุบัน เช่นนโยบายของรัฐบาลในด้านสังคม สภาพัฒนาเศรษฐกิจและสังคมแห่งชาติ รองนายกรัฐมนตรีด้านสังคม ฯลฯ เป็นต้น สำหรับแนวความคิดทางยุทธศาสตร์เกี่ยวกับความมั่นคงแห่งชาติที่เกี่ยวข้องนั้น ในปัจจุบันนิยมเรียกว่า "สังคม-จิตวิทยา" (Social-Psychology) เพราะให้ความหมายที่เกี่ยวข้องกว่าคำว่า "สังคมวิทยา" หรือ "สังคม" เพียงอย่างเดียว คือเพิ่มคำว่า "จิตวิทยา" เข้าไปด้วยเพราะศาสตร์ว่าด้วยจิตวิทยานั้นเป็นศาสตร์ที่มีระเบียบและวิธีการค้นคว้าหาความรู้ (Psychological Inquiry) เกี่ยวกับสาเหตุของพฤติกรรมต่าง ๆ ทุกพฤติกรรมที่เกิดขึ้นย่อมต้องมีสาเหตุ จิตวิทยาจึงเป็นเรื่องของการศึกษาความสัมพันธ์ระหว่างจิตใจกับพฤติกรรมความมั่นคงแห่งชาติด้านสังคม-จิตวิทยา ส่วนมากจะพิจารณาถึงความปลอดภัยในชีวิตและทรัพย์สินของประชาชนโดยทั่วไป ว่าจะได้รับความคุ้มครองจากรัฐ และเจ้าหน้าที่ของรัฐเพียงพอหรือไม่ หากประชาชนโดยทั่วไปได้รับความคุ้มครองเพียงพอ ประชาชนก็จะสามารถดำรงชีวิตอยู่ได้ด้วยความมั่นใจในความปลอดภัยจากอันตราย ปราศจากความตื่นกลัวและความวิตกกังวลต่าง ๆ รัฐใดก็ตามที่สามารถให้ความคุ้มครองแก่ประชาชนของตน ทั้งชีวิตและทรัพย์สินได้เป็นอย่างดี รัฐนั้น ๆ ก็จะมีความมั่นคงที่ดีตามไปด้วย นอกจากนั้นความมั่นคงแห่งชาติด้านสังคม-จิตวิทยา ยังจะต้องพิจารณาถึงเรื่องความเป็นธรรมในสังคม (Social Justification) ประกอบด้วย ความเป็นธรรมในสังคมนี้หมายถึง ความเป็นธรรมที่ได้รับจากขบวนการยุติธรรมของรัฐเป็นสำคัญ กล่าวคือ หากประชาชนมีปัญหาขัดแย้งเกิดขึ้น ก็จะได้รับการพิจารณาตามขั้นตอนของขบวนการยุติธรรมที่จะให้ความเป็นธรรมแก่เขาได้ โดยไม่มีอิทธิพลจากกลุ่มผลประโยชน์ใด ๆ มาบีบบังคับ
ฉะนั้น ถ้าประชาชนส่วนใหญ่ของประเทศมีความรู้สึกว่า ตนมีความปลอดภัยในชีวิตและทรัพย์สินและหากเกิดปัญหา ข้อขัดแย้งใด ๆ ขึ้น หรือมีการกระทำในบางสิ่งบางอย่างที่ไม่ชอบด้วยกฎหมายบ้านเมืองหรือประเพณีอันดีงามของสังคมนั้นแล้ว เขาจะได้รับการพิจารณาด้วยความเป็นธรรม เช่นนี้ก็เรียกได้ว่าสังคมนั้นมีความมั่นคง อนึ่ง ปัญหาของการว่างงานหรือการไม่มีงานทำ นับได้ว่าเป็นปัญหาสำคัญยิ่งในสังคมปัจจุบัน ถึงแม้ว่าจะเป็นปัญหาทางเศรษฐกิจก็ตาม แต่ก็มีผลกระทบต่อสังคมเป็นอย่างยิ่ง เพราะหากมีผู้ว่างงานมากในรัฐใด รัฐก็ย่อมเกิดความไม่สงบสุขขึ้นอย่างแน่นอน และจะมีผลกระทบต่อความมั่นคงตามไปด้วย ไม่ว่าประเทศนั้นจะเป็นประเทศกำลังพัฒนาหรือพัฒนาแล้วก็ตาม ฉะนั้น ปัญหาทางเศรษฐกิจจึงมีส่วนสัมพันธ์และมีผลกระทบต่อสังคม-จิตวิทยาโดยตรง
4) ความมั่นคงแห่งชาติด้านการทหาร
การที่ประเทศชาติจะมีความมั่นคงทางการทหารเพียงใดนั้น นอกจากจะต้องมีกำลังทหาร อาวุธยุทโธปกรณ์ในการป้องกันประเทศ และรักษาความสงบสุขภายในประเทศอย่างเพียงพอแล้ว กำลังทหารและหน่วยถืออาวุธดังกล่าวยังจะต้องดำเนินการทางยุทธศาสตร์ และยุทธวิธีอย่างเป็นระบบ เพื่อให้สามารถเอาชนะการคุกคาม ทั้งภายในและภายนอกประเทศได้อีกด้วย ในยามปกติ กำลังทหารที่มีอยู่จะมีขีดความสามารถในการป้องกันตนเองเพียงระดับหนึ่งเท่านั้น ถ้าถูกข้าศึกใช้กำลังเข้ารุกรานก็จะต้องสามารถทำการต่อสู้ป้องกันให้ได้ และจะต้องทำให้ฝ่ายรุกรานตระหนักว่าฝ่ายรุกรานจะต้องประสบกับการต้านทานอย่างรุนแรงและประสบความเสียหายอย่างหนัก ทั้งยังมั่นใจไม่ได้ว่าจะสามารถเอาชนะได้ ฉะนั้น ฝ่ายรุกรานจึงน่าจะต้องยับยั้งชั่งใจอย่างหนักและพิจารณาถึงอัตราความเสี่ยงและการสูญเสียที่จะบังเกิดขึ้นก่อนที่จะทำการรุกรานค่าใช้จ่ายในการใช้กำลังอำนาจทางการทหารเพื่อดำเนินการสงครามนั้น นับว่าเป็นค่าใช้จ่ายที่แพงมหาศาลมากในปัจจุบัน เพราะยุทโธปกรณ์สมัยใหม่นั้นค่อนข้างสลับซับซ้อน ต้องอาศัยวิทยาศาสตร์และเทคโนโลยีสูงขึ้น จึงทำให้มีราคาแพงมาก เกินขีดความสามารถทางเศรษฐกิจของประเทศทั่ว ๆ ไปที่จะรับไว้ได้ ถึงกระนั้น บางประเทศก็จำเป็นต้องตัดสินใจเข้าสู่สงคราม หากเศรษฐกิจไม่อำนวยให้ก็ต้องอาศัยวิธีกู้ยืมมาใช้จ่าย ทั้งนี้ อาจถือเอาคำกล่าวของเคลาส์เซวิสท์ ที่ให้กล่าวไว้ว่า "การสงครามคือการดำเนินการทางการเมืองอย่างต่อเนื่องโดยวิธีอื่น" ก็ได้ ดังจะเห็นตัวอย่างได้ชัดก็คือ การที่ประเทศอิรักได้ทำการกู้เงินจากประเทศกลุ่มอาหรับ เพื่อดำเนินการสงครามกับอิหร่านในปี ค.ศ. 1980 (พ.ศ. 2523) เป็นต้น
ประเทศมหาอำนาจเองก็ได้รับผลกระทบกระเทือนทางด้านเศรษฐกิจ จากการทำสงคราม หรือการสนับสนุนให้ประเทศอื่นดำเนินการทำสงคราม อย่างที่เรารู้จักกันว่า "สงครามตัวแทน" (Proxy War) นั้น ก็มีตัวอย่างให้เห็นเด่นชัดในสงครามเวียดนามที่ผ่านมา สหรัฐ ฯ ต้องเรียกค่าใช้จ่ายประมาณวันละ 63 ล้านเหรียญ สหรัฐ ฯ สงครามระหว่างอิรักกับอิหร่านในปี พ.ศ. 2523 ซึ่งใช้เวลานานถึง 10 ปีเศษ เพียงช่วงระยะเวลา 18 เดือนนับตั้งแต่เริ่มต้นสงคราม คาดการณ์ว่าทั้งสองฝ่าย คือคู่สงคราม ต้องเสียค่าใช้จ่ายถึงหนึ่งแสนล้านเหรียญสหรัฐ ฯ สหภาพโซเวียตที่ต้องล่มสลายไปเมื่อนานมานี้ก็เป็นตัวอย่างอันดีของการใช้จ่ายในการดำเนินการสงครามในอัฟกานิสถาน การสนับสนุนค่าใช้จ่ายการดำเนินสงครามในเวียดนาม การสนับสนุนสงครามตัวแทนในยุโรป และซีกโลกอื่น ๆ รวมทั้งการตั้งงบประมาณค่าใช้จ่ายในด้านการป้องกันประเทศอยู่ในเกณฑ์สูง ทำให้เกิดผลกระทบต่อฐานะทาง
เศรษฐกิจของประเทศมาโดยลำดับ จนกระทั่งต้องล่มสลาย และร้องขอความช่วยเหลือจากประเทศโลกเสรีในปัจจุบัน
ประเทศที่กำลังพัฒนาโดยทั่วไป ย่อมมีข้อจำกัดที่จะดำเนินการสงครามเป็นอย่างมาก เพราะฐานะทางเศรษฐกิจไม่น่าอายให้ นอกจากนั้นยุทโธปกรณ์ที่จะต้องใช้ส่วนใหญ่ก็ไม่สามารถผลิดขึ้นใช้เองได้ จำเป็นต้องซื้อจากต่างประเทศ ฉะนั้น แม้จะเกิดความจำเป็นอย่างยิ่งที่จะต้องดำเนินการสงคราม หรือไม่สามารถที่จะหลีกเลี่ยงการสงครามได้ เพราะถูกรุกรานจากประเทศอื่นก็จะต้องหาวิธีที่จะยุติสงครามให้ได้โดยเร็วที่สุด เพื่อมิให้ประเทศต้องประสบความหายนะ หรือล่มสลายลงไปในที่สุด
อย่างไรก็ตาม ลักษณะของสงครามในปัจจุบันมีแนวโน้มของการใช้กำลังทหารในอนาคต ว่าประเทศคู่สงครามไม่สามารถเอาชนะฝ่ายตรงข้ามได้โดยเด็ดขาด คำว่าแพ้หรือชนะค่อนข้างจะไม่มีโอกาสนำมาใช้ในการรบในปัจจุบัน เมื่อการสู้รบดำเนินไปถึงจุดหนึ่ง และเห็นว่าจะสามารถบีบบังคับให้อีกฝ่ายหนึ่งปฏิบัติตามความต้องการของฝ่ายที่ได้เปรียบ ก็อาจเสนอให้มีการหยุดรบ และหาทางเจรจากัน เพื่อมิให้ฝ่ายที่เสียเปรียบตามความต้องการของฝ่ายที่ได้เปรียบ ก็อาจเสนอให้มีการหยุดรบและหาทางเจรจากัน เพื่อมิให้ฝ่ายที่เสียเปรียบต้องประสบกับความหายนะอย่างรุนแรง และเพื่อสงวนชีวิตของกำลังฝ่ายตรงข้ามไว้ โดยใช้มาตรการด้านอื่นเข้าควบคุมบีบบังคับให้ฝ่ายตรงข้ามยอมจำนวน เช่น การปิดล้อมทางเศรษฐกิจ ฯลฯ เป็นต้น ซึ่งเป็นการเสียค่าใช้จ่ายที่น้อยกว่าการเข้าดำเนินการสงครามโดยตรง
ดังนั้นประเทศต่าง ๆ จึงพยายามหลีกเลี่ยงการใช้กำลังทหารแก้ไขปัญหา โอกาสที่จะนำกำลังทหารของชาติไปใช้ในการแก้ปัญหาระหว่างประเทศ จึงมีแนวโน้มไปในทางลดน้อยลง เว้นแต่จะเป็นการปฏิบัติไปตามมติของคณะมนตรีความมั่นคงขององค์การสหประชาชาติเท่านั้น