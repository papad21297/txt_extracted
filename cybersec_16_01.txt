นโยบายการรักษาความมั่นคงปลอดภัย Website องค์การรักษาความปลอดภัยฝ่ายพลเรือนของสำนักข่าวกรองแห่งชาติ
ด้วย Website องค์การรักษาความปลอดภัยฝ่ายพลเรือนของสำนักข่าวกรองแห่งชาติตระหนักถึงความสำคัญในการรักษาความมั่นคงปลอดภัยเพื่อปกป้องข้อมูลข่าวสาร โดยเฉพาะข้อมูลส่วนบุคคลของผู้ใช้บริการ จากการถูกทำลายหรือบุกรุกของผู้ประสงค์ร้ายหรือผู้ที่ไม่มีสิทธิ์ในการเข้าถึงข้อมูล ดังนั้น จึงกำหนดมาตรการการรักษาความมั่นคงปลอดภัย Website โดยใช้มาตรฐานการรักษาความปลอดภัยของข้อมูลด้วยเทคโนโลยีระบบรักษาความปลอดภัยแบบ Secure Socket Layer โดยจะใช้การเข้ารหัสเป็นหลักในการรักษาความปลอดภัยของข้อมูลข่าวสาร โดยให้ทำการเข้ารหัสเมื่อมีการส่งข้อมูลผ่านเครือข่าย internet เพื่อเป็นการป้องกันมิให้เกิดการดักรับข้อมูลข่าวสารระหว่างทาง และสามารถนำข้อมูลข่าวสารนั้น ๆ ไปใช้งานต่อได้ ทั้งนี้ ผู้ใช้บริการสามารถสังเกตได้จากชื่อโปรโตคอลที่เป็น https://www.secnia.go.th
1. เทคโนโลยีเสริมที่นำมาใช้ในการรักษาความมั่นคงปลอดภัย
Website องค์การรักษาความปลอดภัยฝ่ายพลเรือนของสำนักข่าวกรองแห่งชาติ ยังเสริมระบบการรักษาความปลอดภัยเพื่อปกป้องข้อมูลข่าวสาร ดังนี้
1.1 Firewall เป็นระบบซอฟต์แวร์ที่จะอนุญาตให้เฉพาะผู้ที่มีสิทธิ์หรือผู้ที่ Website องค์การรักษาความปลอดภัยฝ่ายพลเรือนอนุมัติเท่านั้น จึงจะผ่าน Firewall เพื่อเข้าถึงข้อมูลได้
1.2 Website องค์การรักษาความปลอดภัยฝ่ายพลเรือนได้ติดตั้ง Scan Virus Software บนเครื่อง Server โดยเฉพาะ
1.3 Cookies เป็น file ที่จะทำการเก็บข้อมูลชั่วคราวที่จำเป็นลงในเครื่องคอมพิวเตอร์ของผู้ขอใช้บริการ เพื่อความสะดวกและรวดเร็วในการติดต่อสื่อสาร Website องค์การรักษาความปลอดภัยฝ่ายพลเรือน ตระหนักถึงความเป็นส่วนตัวของผู้ใช้บริการเป็นอย่างดี จึงหลีกเลี่ยงการใช้ Cookies แต่ถ้าหากมีความจำเป็นต้องใช้ Cookies จะพิจารณาอย่างรอบคอบ และตระหนักถึงความปลอดภัยและความเป็นส่วนตัวเป็นหลัก
1.4 Auto Log Off หลังจากเลิกการใช้บริการ Website องค์การรักษาความปลอดภัยฝ่ายพลเรือน ระบบจะทำการ Log Off ให้โดยอัตโนมัติภายในเวลาที่เหมาะสม ทั้งนี้ เพื่อความปลอดภัยของผู้ใช้บริการเอง
2. ข้อแนะนำเกี่ยวกับการรักษาความมั่นคงปลอดภัย
แม้ว่า Website องค์การรักษาความปลอดภัยฝ่ายพลเรือนจะมีมาตรฐานเทคโนโลยีและวิธีการทางด้านการรักษาความปลอดภัยอย่างสูง เพื่อช่วยมิให้มีการเข้าสู่ข้อมูลส่วนตัวหรือข้อมูลที่เป็นความลับของท่าน โดยปราศจากอำนาจตามที่กล่าวข้างต้นแล้วก็ตาม แต่ก็เป็นที่ทราบกันอยู่โดยทั่วไปว่าปัจจุบันนี้ยังมิได้มีระบบการรักษาความปลอดภัยใด ๆ ที่จะสามารถปกป้องข้อมูลจากการทำลาย แทรกแซง หรือเข้าถึงโดยบุคคลที่ปราศจากอำนาจหน้าที่ได้อย่างสมบูรณ์เด็ดขาด ดังนั้น ท่านจึงควรปฏิบัติตามข้อแนะนำเกี่ยวกับการรักษาความมั่นคงปลอดภัยดังต่อไปนี้ด้วย คือ
2.1 ระมัดระวังในการ Download Program จาก Internet มาใช้งาน ควรตรวจสอบ Address ของ Website ให้ถูกต้องก่อน Login เข้าใช้บริการ เพื่อป้องกันการปลอมแปลง Website
2.2 ควรติดตั้งระบบตรวจสอบ Virus ประจำที่เครื่องคอมพิวเตอร์ และพยายามปรับปรุงให้มีความทันสมัยอยู่เสมอ
2.3 ติดตั้งโปรแกรมประเภท Personal Firewall เพื่อป้องกันเครื่องคอมพิวเตอร์จากการโจมตีของผู้ประสงค์ร้าย
คำสั่งสำนักข่าวกรองแห่งชาติที่ 323/2551
เรื่อง แต่งตั้งคณะกรรมการข้อมูลข่าวสารสำนักข่าวกรองแห่งชาติ และการรับรองสำเนาข้อมูลข่าวสาร
เรื่อง แต่งตั้งคณะกรรมการข้อมูลข่าวสารสำนักข่าวกรองแห่งชาติ และการรับรองสำเนาข้อมูลข่าวสาร
เพื่อให้การดำเนินงานตามพระราชบัญญัติข้อมูลข่าวสารของราชการ พ.ศ. 2540 และระเบียบสำนักข่าวกรองแห่งชาติ ว่าด้วยข้อมูลข่าวสารของราชการ พ.ศ. 2551 เป็นไปด้วยความเรียบร้อย รวดเร็ว มีประสิทธิภาพ ถูกต้องตามกฎหมายและระเบียบของทางราชการ
อาศัยอำนาจตามมาตรา 43 มาตรา 52 แห่งพระราชบัญญัติระเบียบข้าราชการพลเรือน พ.ศ. 2535 มาตรา 131 แห่งพระราชบัญญัติระเบียบข้าราชการพลเรือน พ.ศ. 2551 จึงให้ยกเลิกคำสั่งสำนักข่าวกรองแห่งชาติที่ 105/2551 ลงวันที่ 30 เมษายน 2551 และให้ใช้คำสั่งสำนักข่าวกรองแห่งชาติฉบับนี้แทน ดังนี้
1. คณะกรรมการข้อมูลข่าวสารของสำนักข่าวกรองแห่งชาติ ประกอบด้วย
1.1 รองผู้อำนวยการสำนักข่าวกรองแห่งชาติ (ด้านบริหาร) ประธานกรรมการ
1.2 ที่ปรึกษาด้านการพัฒนาระบบงานการข่าว กรรมการ
1.3 ที่ปรึกษาด้านการดำเนินงานข่าวกรองในต่างประเทศ กรรมการ
1.4 ผู้อำนายการสำนักอำนวยการ กรรมการ
1.5 ผู้อำนวยการสถาบันการข่าวกรอง กรรมการ
1.6 ผู้อำนวยการสำนัก 1 กรรมการ
1.7 ผู้อำนวยการสำนัก 8 กรรมการ
1.8 ผู้อำนวยการศูนย์เทคโนโลยีสารสนเทศและการสื่อสาร กรรมการ
1.9 ผู้อำนวยการกอง 2 กรรมการ
1.10 ผู้อำนวยการกลุ่มนิติการ กรรมการ
1.11 ผู้อำนวยการสำนัก 10 กรรมการและเลขานุการ
2. การรับรองสำเนาข้อมูลข่าวสาร
ให้หัวหน้าส่วนราชการระดับสำนักหรือกองที่เป็นเจ้าของข้อมูลข่าวสารเป็นผู้ลงนามรับรองสำเนาข้อมูลข่าวสาร ตามระเบียบสำนักข่าวกรองแห่งชาติ ว่าด้วยข้อมูลข่าวสารของราชการ พ.ศ. 2551 ข้อ 13 และข้อ 19
ทั้งนี้ ตั้งแต่บัดนี้เป็นต้นไป
1. วัตถุประสงค์
สำนักข่าวกรองแห่งชาติ ในฐานะองค์การรักษาความปลอดภัยฝ่ายพลเรือน ได้จัดทำ Website องค์การรักษาความปลอดภัยฝ่ายพลเรือนขึ้น เพื่อเผยแพร่ความรู้ ข่าวสาร สร้างความเข้าใจ และให้ตระหนักถึงความสำคัญของการรักษาความปลอดภัยและการรักษาความลับของทางราชการ ตลอดจนเป็นแหล่งติดต่อประชาสัมพันธ์ระหว่างหน่วยงานของรัฐฝ่ายพลเรือน รวมถึงภาคเอกชนและประชาชน การให้บริการ Website องค์การรักษาความปลอดภัยฝ่ายพลเรือนแก่ผู้ใช้บริการ ดำเนินการตามเงื่อนไขและข้อกำหนด ผู้ใช้บริการควรศึกษาเงื่อนไขและข้อกำหนดการใช้งาน Website นี้ ซึ่งได้แจ้งให้ทราบโดยละเอียดไว้บน Website แล้ว เมื่อมีการเข้าใช้บริการแล้ว สำนักข่าวกรองแห่งชาติจะถือว่า ผู้ใช้บริการยินยอมที่จะปฏิบัติตามเงื่อนไขและข้อกำหนดการให้บริการที่กำหนดไว้แล้ว หากผู้ใช้บริการไม่ประสงค์ที่จะผูกพันตามข้อกำหนดและเงื่อนไขการให้บริการ สำนักข่าวกรองแห่งชาติขอความกรุณาให้ยุติการเข้าชมและใช้งาน Website องค์การรักษาความปลอดภัยฝ่ายพลเรือนนี้ในทันที