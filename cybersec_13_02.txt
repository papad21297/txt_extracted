แข็งแรงจนมนุษย์อาย เปิดตัวหุ่นยนต์วิ่งได้ ลีลาสุดกระฉับกระเฉง
เปิดตัวหุ่นยนต์วิ่งได้ ขึ้นลงบันไดคล่อง กระโดดข้ามสิ่งกีดขวางสุดกระฉับกระเฉง
บอสตันไดนามิค บริษัทด้านวิศวกรรมและการออกแบบหุ่นยนต์ของสหรัฐอเมริกา บอนสัตไดนามิค เผยแพร่วิดีโอใหม่เมื่อวันที่ 10 พ.ค. ที่ผ่านมา แสดงความสามารถของหุ่นยนต์ ซึ่งสามารถวิ่งได้อย่างคล่องแคล่ว รวดเร็ว
ฝรั่งเศสผ่านร่างกฎหมายปฏิรูปแรงงานแล้ว
ฝรั่งเศสผ่านร่างกฎหมายปฏิรูปแรงงานแล้ว ท่ามกลางการประท้วงของพนักงานรถไฟอย่างต่อเนื่อง
ฝรั่งเศสผ่านร่างกฎหมายปฏิรูปแรงงาน ที่นายเอ็มมานูเอล มา-ครง ประธานาธิบดีฝรั่งเศส พยายามผลักดันแล้ววานนี้ หลังจากเกิดการประท้วงจากเจ้าหน้าที่ระบบรางมาอย่างต่อเนื่อง และส่งผลกระทบต่อการเดินทางด้วยระบบรางทั้งประเทศ
สภาผู้แทนราษฎรฝรั่งเศส ผ่านร่างกฎหมายปฏิรูปแรงงาน ที่รวมถึงการยกเลิกสิทธิพิเศษบางอย่างของพนักงานรถไฟ ด้วยจำนวนเสียง 454 ต่อ 80 เสียง
หนึ่งในสวัสดิการที่ถูกยกเลิก อาทิ การปรับขึ้นเงินเดือนอัตโนมัติทุกปี, การขอเกษียณอายุก่อนกำหนดเพื่อไปทำงานที่ใหม่ และการจ้างงานตลอดอายุการทำงาน เป็นต้น
ทั้งนี้ รัฐบาล นายมา-ครง หวังว่าการผ่านร่างกฎหมายดังกล่าว จะลดการผูกขาดของระบบราง และลดหนี้สินของการรถไฟฝรั่งเศส
ด้านพนักงานรถไฟ รู้สึกไม่พอใจอย่างมากเมื่อกฎหมายนี้ผ่านร่าง โดยยืนยันว่า จะประท้วงอย่างต่อเนื่อง
ก่อนหน้าที่ พนักงานรถไฟเริ่มต้นประท้วงเมื่อวันที่ 3 เมษายนที่ผ่านมา โดยตกลงว่าจะประท้วงหยุดงาน 2 วัน ทำงาน 3 วัน ไปจนถึงสิ้นเดือนมิถุนายน รวมหยุด 36 วัน
อย่างไรก็ตาม ร่างกฎหมายนี้ มีกำหนดการเข้าสภาสูงของฝรั่งเศสในเดือนพฤษภาคม และคาดว่าจะมีผลบังคับใช้ในเดือนกรกฎาคมอย่างช้าที่สุด
ยิวเพิ่มทหารในกาซา-เวสต์แบงก์ รับม็อบวันเปิดสถานทูตสหรัฐ
กองทัพอิสราเอลเสริมกำลังเจ้าหน้าที่ในฉนวนกาซาและเขตเวสต์แบงก์เพิ่มอีก 2 เท่า เพื่อเตรียมพร้อมรับมือสถานการณ์รุนแรงในวันจันทร์นี้ ที่จะมีพิธีเปิดสถานเอกอัครราชทูตสหรัฐประจำกรุงยูเรซาเลม
สำนักข่าวต่างประเทศรายงานจากกรุงเทลอาวีฟ ประเทศอิสราเอล เมื่อวันที่ 13 พ.ค. ว่ากองกำลังป้องกันอิสราเอล (ไอดีเอฟ) ออกแถลงการณ์เมื่อวันเสาร์ เพิ่มกำลังเจ้าหน้าที่ในเครื่องออกแบบอีก 2 เท่า ในเขตยึดครองอิสราเอลทั้งในฉนวนกาซาและเขตเวสต์แบงก์ อีกทั้งมีการโจมตีทางอากาศเป้าหมายหลายแห่งในฉนวนกาซาด้วย เพื่อเตรียมพร้อมรับมือสถานการณ์รุนแรงในวันจันทร์ที่ 14 พ.ค. นี้ ซึ่งมีความเป็นไปได้สูงว่าจะเกิดขึ้น เนื่องจากเป็นวันที่สหรัฐจะทำพิธีเปิดสถานเอกอัครราชทูตประจำกรุงเยรูซาเลม ที่เป็นการยกระดับอาคารแห่งเดิมที่เป็นสถานกงสุลใหญ่มาก่อน หลังจากประธานาธิบดีโดนัลด์ ทรัมป์ ประกาศเมื่อเดือน ธ.ค. ปีที่แล้ว รับรองอาณาเขตทั้งหมดของนครศักดิ์สิทธิ์แห่งนี้คือเมืองหลวงของอิสราเอลฝ่ายเดียว
ทรัมป์ขอบคุณเกาหลีเหนือยืนยันรื้อฐานทดสอบนิวเคลียร์
ประธานาธิบดีสหรัฐขอบคุณเกาหลีเหนือ ที่เผยกำหนดการปิดนิคมนิวเคลียร์ในประเทศก่อนการพบกันในสิงคโปร์ในเดือนหน้า ด้านเกาหลีได้ยกย่องเป็นการรักษาคำมั่นสัญญาของนายคิม จอง-อึน สำนักข่าวต่างประเทศรายงานจากกรุงโซล ประเทศเกาหลีใต้ เมื่อวันที่ 13 พ.ค. ว่าประธานาธิบดีโดนัลด์ทรัมป์ ทวีต ข้อความเมื่อวันเสาร์ ขอบคุณและชื่นชมการแสดงท่าที "อย่างสง่างาม" ของเกาหลีเหนือ ซึ่งประกาศกำหนดการรื้อถอนสิ่งปลูกสร้างภายในนิคมนิวเคลียร์ปุงกเย-รี ในภาคตะวันออกเฉียงเหนือของประเทศ ระหว่างวันที่ 23 ถึง 25 พ.ค. นี้ ราว 2 สัปดาห์ล่วงหน้าก่อนการพบหารือครั้งประวัติศาสตร์ระหว่างผู้นำสหรัฐกับนายคิม จอง-อึน ผู้นำสูงสุดของเกาหลีเหนือในวันที่ 12 มิ.ย. นี้ที่สิงคโปร์
กัมพูชาจับกุมหมิ่นกษัตริย์รายแรก
ครูใหญ่โรงเรียนชั้นประถมในจังหวัดกำปงธมถูกตำรวจจับกุมฐานหมิ่นพระบรมเดชานุภาพพระมหากษัตริย์กัมพูชาและพระบรมวงศานุวงศ์ จากการโพสต์ข้อความลงบนเฟซบุค นับเป็นชาวกัมพูชารายแรกที่ถูกจับกุม ตั้งแต่ประเทศออกกฎหมายเมื่อต้นปีนี้
สำนักข่าวรอยเตอร์และเอพีรายงานจากกรุงพนมเปญ ประเทศกัมพูชา เมื่อวันที่ 13 พ.ค. ว่า นายเคียง นาวี อายุ 50 ปี ถูกตำรวจจับกุมเมื่อวันเสาร์ และอาจถูกลงโทษจำคุกไม่เกิน 5 ปี และปรับเป็นเงินจำนวนเท่ากับ 500 - 2,500 ดอลลาร์สหรัฐ (15,887 - 79,435 บาท) หากศาลตัดสินว่ามีความผิด
นายเคียงถูกกล่าวหาเขียนข้อความเผยแพร่ทางออนไลน์ กล่าวหาพระบาทสมเด็จพระบรมนาถนโรดม สีหมุนี ทรงอยู่เบื้องหลังการตัดสินของศาลฎีกากัมพูชาเมื่อเดือน พ.ย. ปีที่แล้ว ที่ให้ยุบพรรคกู้ชาติกัมพูชา (ซีเอ็นอาร์พี) พรรคฝ่ายค้านหลัก ซึ่งเป็นการเอื้อประโยชน์ให้กับศัตรูของกัมพูชา นายเคียงยังเขียนข้อความวิจารณ์กษัตริย์นโรดม สีหนุ พระราชบิดาของกษัตริย์องค์ปัจจุบัน ที่สิ้นพระชนม์แล้ว รวมทั้งเจ้านโรดม รณฤทธิ์ ผู้นำพรรคฟุนซินเปก
รัฐสภากัมพูชาลงมติเป็นเอกฉันท์ อนุมัติกฎหมายหมิ่นพระบรมเดชานุภาพ ในเดือน ก.พ. ท่ามกลางความวิตกของกลุ่มสิทธิมนุษยชนที่เกรงว่ากฎหมายที่มีบังคับใช้ในประเทศเพื่อนบ้านแล้ว จะถูกใช้เป็นเครื่องมือเล่นงานผู้ที่วิพากษ์วิจารณ์รัฐบาล
นายเหนม ชุนไล ผู้บังคับการตำรวจจังหวัดกำปงธม เผยเมื่อวันอาทิตย์ว่า นายเคียงให้การสารภาพกับตำรวจว่า เป็นผู้เขียนข้อความดังกล่าวลงบนเฟซบุคจริง ตำรวจกำลังรวบรวมพยานหลักฐาน และทำสำนวนส่งนายเคี้ยงฟ้องคดีต่อศาลโดยเร็ว
เรือรบอินเดียเยือนไทยกระชับความสัมพันธ์
สัตหีบ 17 พ.ค. - กองทัพเรืออินเดียส่งเรือรบเยือนกระชับมิตรกับกองทัพเรือไทย หวังสร้างเสถียรภาพในภูมิภาค
เรือรบสาฮยาดริ และเรือรบชาคทิแห่งกองเรือตะวันออกของกองทัพเรืออินเดีย จอดเทียบที่ท่าเรือสัตหีบ เพื่อกระชับความสัมพันธ์กับกองทับเรือไทย ระหว่างวันที่ 13-17 พฤษภาคมนี้
พลเรือตรีดิเสน เค ทริพาธิ ผู้บัญชาการกองเรือภาคตะวันออกของกองทัพเรืออินเดีย เผยว่าการมาเยือนของกองเรือภาคตะวันออกครั้งนี้ มีวัตถุประสังค์เพื่อกระชับความสัมพันธ์กับกองทัพเรือไทยให้แน่นแฟ้นยิ่งขึ้น เพื่อให้ภูมิภาคนี้มีความมั่นคงและมีเสถียรภาพมากขึ้นในอนาคน พร้อมทั้งกล่าวว่า อินเดียและไทยมี
ประวัติศาสตร์ความสัมพันธ์แน่นแฟ้นมาอย่างยาวนาน ทั้งด้านวัฒนธรรม ศาสนา และเศรษฐกิจ รวมทั้งความร่วมมือกันอย่างใกล้ชิด ด้านกองทัพเรือ โดยเฉพาะปฏิบัติการลาดตระเวนและฝึกซ้อมร่วมกัน
เรือรบสาฮยาดริลำนี้ ต่อขึ้นโดยใช้ชิ้นส่วนและอุปกรณ์ที่ผลิดในประเทศทั้งหมด มีระวางขับน้ำ 3,000 ตัน ยาว 142 เมตร บรรทุกน้ำหนักได้ราว 300 คน สามารถนำเฮลิคอปเตอร์ลงจอดได้มากสุด 2 ลำ อาวุธยุทโธปกรณ์ประจำลำเรือ ประกอบด้วยปืนใหญ่สามารถยิงได้ระยะไกล 16 กิโลเมตร ขีปนาวุธยิงได้ไกลถึง 230 กิโลเมตร ติดตั้งเรดาร์ที่สามารถตรวจจับวัตถุต้องสงสัยได้ไกลถึง 400 กิโลเมตร
นอกจากประเทศไทยแล้ว เรือรบทั้ง 2 ลำ จะเดินทางไปเยือนกระชับความสัมพันธ์กับสิงคโปร์ เวียดนาม กวม ฟิจิ และอินโดนีเซียด้วย
ธนาคารกลางเม็กซิโกยอมรับมีการแฮ็คจริง
เม็กซิโกซิตี 17 พ.ค. - ธนาคารกลางเม็กซิโกแถลงวันพุธตามเวลาท้องถิ่นว่า เกิดการโจมตีไซเบอร์ลอบโอนเงินจากหน่วยงานการเงิน 5 แห่งไปร่วม 300 ล้านเปโซ (ราว 490 ล้านบาท) เป็นการยอมรับหลังเกิดเหตุไปแล้วกว่าสองสัปดาห์
นายอเลฆันโดร ดีแอซ เดอ เลออน ผู้ว่าการธนาคารกลางเม็กซิโกเผยว่า เจ้าหน้าที่กำลังสอบสวนว่าคนร้ายเจาะระบบการเชื่อมต่อของธนาคารพาณิชย์กับระบบชำระเงินของธนาคารกลางและส่งคำสั่งโอนเงินหลอกลวงได้อย่างไร เขาไม่เปิดเผยชื่อหน่วยงานการเงินที่ถูกลอบเงินโดยเผยเพียงว่าเป็นธนาคารพาณิชย์ 3 แห่ง บริษัทนายหน้า 1 แห่ง และสหกรณ์ออมทรัพย์ 1 แห่ง ข้อมูลเบื้องต้นประเมินว่า มีธุรกรรมผิดปกติราว 300 ล้านเปโซ แต่ยังไม่ทราบแน่ชัดว่าคนร้ายโอนเงินออกไปได้จำนวนเท่าใด ก่อนหน้าที่แหล่งข่าวเผยกับรอยเตอร์ว่า มีการถอนเงินสดจากธนาคารสิบกว่าแห่งทั่วประเทศทันทีที่มีการส่งคำสั่งโอนเงินหลอกลวงหลายร้อยครั้ง
ผู้ว่าการธนาคารกลางเม็กซิโกซึ่งแถลงหลังเกิดเหตุตั้งแต่ปลายเดือนเมษายนหรือกว่าสองสัปดาห์ กล่าวว่า ธนาคารกลางตระหนักดีว่าเรื่องนี้ก่อผลกระทบใหญ่และรู้สึกเสียใจ จึงได้ดำเนินการแก้ไขอย่างรวดเร็ว พร้อมกับให้ความมั่นใจว่าระบบชำระเงินอิเล็กทรอนิกส์ไม่ได้รับผลกระทบโดยตรง และฝากเงินของลูกค้าหน่วยงานการเงินก็ปลอดภัยดี อย่างไรก็ตาม ไม่สามารถยืนยันได้ว่าสามารถปิดช่องโหว่ทั้งหมดได้แล้วหรือไม่ จนกว่าผลการสอบสวนจะแล้วเสร็จ ธนาคารกลางจะตั้งหน่วยงานใหม่ขึ้นแนะนำแนวทางการรักษาความปลอดภัยให้แก่ธนาคาร หลังจากที่มีหน่วยงานความปลอดภัยไซเบอร์ภายในตั้งแต่ปี 2556 และได้เพิ่มการรักษาความปลอดภัยตั้งแต่เกิดเหตุธนาคารกลางบังกลาเทศถูกเจาะไป 81 ล้านดอลลาร์สหรัฐ (ราว 2,590 ล้านบาท) ในปี 2559
ยูเอ็นเผยค่ายโรฮิงญาในบังกลาเทศมีทารกเกิดวันละ 60 คน
สหประชาชาติ 16 พ.ค. - องค์การทุนเพื่อเด็กแห่งสหประชาชาติ (ยูนิเซฟ) รายงานว่า ค่ายผู้อพยพชาวโรฮิงญาในบังกลาเทศที่อพยพจากเมียนมา มีจำนวนทารกเกิดวันละ 60 คน
ข้อมูลยูเอ็นระบุว่า ชาวโรฮิงญาเกือบ 700,000 คนอพยพหนีเข้ามายังเมืองค็อกซ์บาซาร์ในบังกลาเทศ ช่วง 9 เดือนที่ผ่านมา ภายหลังกองทัพเมียนมาปฏิบัติการปราบปรามเพื่อตอบโต้กลุ่มติดอาวุธชาวโรฮิงญาที่ก่อเหตุโจมตีทำให้เจ้าหน้าที่เสียชีวิต สหประชาชาติระบุว่านับตั้งแต่วิกฤติความขัดแย้งเริ่มขึ้นพบว่ามีอัตราทารกแรกเกิดกว่า 16,000 คนในค่ายผู้อพยพชาวโรฮิงญา ในจำนวนนี้พบว่ามีเพียง 3,000 เท่านั้นที่มีรายงานในสำนักงานสาธารณสุขท้องถิ่น ก่อนหน้านี้เจ้าหน้าที่จากคณะมนตรีความมั่นคงแห่งสหประชาชาติมาตรวจเยี่ยมค่ายผู้อพยพชาวโรฮิงญาเมื่อเดือนเมษายน
ผู้นำเวเนซุเอลาหวังเจรจากับสหรัฐแบบเดียวกับเกาหลีเหนือ
โบลิเวีย 17 พ.ค. - ประธานาธิบดีนิโคลัน มาดูโรของเวเนซุเอลากล่าวเรียกร้องจะเจรจากับสหรัฐแบบเดียวกับแผนการประชุมสุดยอดสหรัฐ-เกาหลีเหนือ แต่เตือนว่าเขาจะไม่ยอมให้ประธานาธิบดีโดนัลด์ ทรัมป์มาข่มขู่เวเนซุเอลากล่าวแถลงข่าวที่เมืองทางใต้ของโบลิเวียว่า การเจรจาระหว่างรัฐบาลเกาหลีเหนือกับสหรัฐนับว่าเป็นเรื่องดีอย่างมาก และถือวเป็นแบบอย่างในการปรองดองระหว่างสหรัฐกับเวเนซุเอลาได้ อย่างไรก็ตาม เขากล่าวเปรียบเทียบว่าความตึงเครียดระหว่างสหรัฐ-เวเนซุเอลา และสหรัฐ-เกาหลีเหนือไม่เหมือนกัน เพราะเวเนซุเอลาไม่มีอาวุธนิวเคลียร์ แต่ถือว่าใช้เป็นแบบอย่างในการเจรจากันได้และต้องยอมรับความแตกต่างกัน สหรัฐไม่ยอมรับผลการเลือกตั้งในเวเนซุเอลาที่ให้ประธานาธิบดีมาดูโรครองอำนาจต่อไป และมีมาตรการคว่ำบาตรเพื่อกดดันรัฐบาลเวเนซุเอลา
