2. เงื่อนไขและข้อกำหนดการใช้งาน Website องค์การรักษาความปลอดภัยฝ่ายพลเรือน
2.1 ผู้ใช้บริการอาจได้รับ เข้าถึง สร้าง ส่ง หรือแสดงข้อมูล เช่น ไฟล์ข้อมูล ข้อความเป็นลายลักษณ์อักษร รูปภาพ ภาพเคลื่อนไหว หรืออื่นใดที่เป็นส่วนหนึ่งของการให้บริการหรือผ่านการใช้บริการ ซึ่งต่อไปนี้จะเรียกว่า "เนื้อหา"
2.2 เนื้อหาที่นำเสนอต่อผู้ใช้บริการ อาจได้รับการคุ้มครองโดยสิทธิในทรัพย์สินทางปัญญาของเจ้าของเนื้อหานั้น ผู้ใช้บริการไม่มีสิทธิเปลี่ยนแปลง ปรับแก้ จำหน่าย จ่าย โอน หรือสร้างผลงานต่อเนื่องโดยอาศัยเนื้อหาดังกล่าว ไม่ว่าจะทั้งหมดหรือบางส่วน เว้นแต่ผู้ใช้บริการจะได้รับอนุญาตโดยชัดแจ้งจากเจ้าของเนื้อหานั้นเสียก่อน
2.3 ผู้ใช้บริการอาจพบเนื้อหาที่ไม่เหมาะสมหรือหยาบคาย อันก่อให้เกิดความไม่พอใจภายใต้ความเสี่ยงของตนเอง
2.4 สำนักข่าวกรองแห่งชาติมีสิทธิในการคัดกรอง ตรวจทาน ทำเครื่องหมาย เปลี่ยนแปลง ปรับแก้ ปฏิเสธ หรือลบเนื้อหาใด ๆ ที่ไม่เหมาะสมออกจากบริการ ซึ่งสำนักข่าวกรองแห่งชาติอาจจัดเตรียมเครื่องมือในการคัดกรองเนื้อหาอย่างชัดเจน โดยไม่ขัดต่อกฎหมาย กฎ ระเบียบทางราชการที่เกี่ยวข้อง
2.5 สำนักข่าวกรองแห่งชาติ อาจหยุดให้บริการ Website องค์การรักษาความปลอดภัยฝ่ายพลเรือนเป็นการชั่วคราวหรือถาวร หรือยกเลิกการให้บริการแก่ผู้ใช้บริการรายใดเป็นการเฉพาะ หากการให้บริการดังกล่าวส่งผลกระทบต่อผู้ใช้บริการรายอื่น ๆ หรือขัดแย้งต่อกฎหมาย โดยไม่ต้องแจ้งให้ผู้ใช้บริการทราบล่วงหน้า
2.6 การหยุดหรือการยกเลิกบริการตามข้อ 2.5 ผู้ใช้บริการจะไม่สามารถเข้าใช้บริการและเข้าถึงรายละเอียดบัญชีของผู้ใช้ ไฟล์เอกสาร หรือเนื้อหาอื่น ๆ ที่อยู่ในบัญชีของผู้ใช้บริการได้
2.7 หากสำนักข่าวกรองแห่งชาติหยุดให้บริการ Website องค์การรักษาความปลอดภัยฝ่ายพลเรือนเป็นการถาวร หรือยกเลิกบริการแก่ผู้ใช้บริการ สำนักข่าวกรองแห่งชาติมีสิทธิทำการลบล้างข้อมูลต่าง ๆ ที่อยู่ในบัญชีของผู้ใช้บริการได้ โดยไม่ต้องแจ้งให้ผู้ใช้บริการทราบล่วงหน้า
3. สิทธิ หน้าที่ และความรับผิดชอบของผู้ใช้บริการ Website องค์การรักษาความปลอดภัยฝ่ายพลเรือน
3.1 ผู้ใช้บริการจะให้ข้อมูลเกี่ยวกับตนเอง เช่น ข้อมูลระบุตัวตนหรือรายละเอียดการติดต่อ ที่ถูกต้อง เป็นจริง และเป็นปัจจุบันเสมอแก่สำนักข่าวกรองแห่งชาติ อันเป็นส่วนหนึ่งของขั้นตอนการลงทะเบียนเพื่อเข้าเป็นสมาชิกใช้บริการที่ต่อเนื่อง
3.2 ผู้ใช้บริการจะใช้บริการ Website องค์การรักษาความปลอดภัยฝ่ายพลเรือน เพื่อวัตถุประสงค์ที่ได้รับอนุญาตตามข้อกำหนดของสำนักข่าวกรองแห่งชาติ และไม่ขัดต่อกฎหมาย กฎ ระเบียบ ข้อบังคับ รวมทั้งหลักปฏิบัติที่เป็นที่ยอมรับโดยทั่วไป
3.3 ผู้ใช้บริการจะไม่เข้าใช้หรือพยายามเข้าใช้บริการหนึ่งบริการใดโดยวิธีอื่น รวมถึงการใช้วิธีการอัตโนมัติอื่นใด นอกจากช่องทางที่สำนักข่าวกรองแห่งชาติจัดเตรียมไว้ให้ เว้นแต่ผู้ใช้บริการจะได้รับอนุญาตจากสำนักข่าวกรองแห่งขาติเป็นลายลักษณ์อักษาให้สามารถดำเนินการเป็นอื่นได้
3.4 ผู้ใช้บริการจะไม่ทำหรือมีส่วนร่วมในการขัดขวางหรือรบกวนบริการของ Website องค์การรักษาความปลอดภัยฝ่ายพลเรือน รวมทั้งเครื่องแม่ข่ายและเครือข่าวที่เชื่อมต่อเพื่อการบริการ
3.5 ผู้ใช้บริการจะไม่ทำสำเนา คัดลอก ทำซ้ำ ขาย แลกเปลี่ยน หรือขายต่อบริการเพื่อวัตถุประสงค์ใด ๆ ก็ตาม เว้นแต่ผู้ใช้บริการจะได้รับอนุญาตจากสำนักข่าวกรอบแห่งชาติเป็นลายลักษณ์อักษาอย่างชัดแจ้งให้สามารถจัดทำเช่นนั้นได้
3.6 ผู้ใช้บริการมีหน้าที่ในการรักษาความลับของรหัสผ่านที่เชื่อมโยงกับบัญชีใด ๆ ที่ใช้ในการเข้าถึงบริการ
3.7 ผู้ใช้บริการจะเป็นผู้รับผิดชอบแต่เพียงผู้เดียวต่อความเสียหายที่เกิดต่อบุคคลและ/หรือต่อสำนักข่าวกรองแห่งชาติ หากเป็นความเสียหายที่เกิดจากผู้ใช้บริการกระทำการละเมินหรือละเลยเงื่อนไขและข้อกำหนดที่แสดงไว้นี้
4. การเชื่อมโยง Website องค์การรักษาความปลอดภัยฝ่ายพลเรือนกับ Website อื่น
4.1 การเชื่อมโยงไปยัง Website อื่นเป็นเพียงการให้บริการเพื่ออำนวยความสะดวกแก่ผู้ใช้บริการเท่านั้น สำนักข่าวกรองแห่งชาติมิได้มีส่วนเกี่ยวข้องหรือมีอำนาจควบคุม รับรองความถูกต้อง ความน่าเชื่อถือ ตลอดจนความรับผิดชอบในเนื้อหาข้อมูลของ Website นั้น ๆ และสำนักข่าวกรองแห่งชาติ ไม่รับผิดขอบต่อเนื้อหาใด ๆ ที่แสดงบน Website อื่น ซึ่งได้เชื่อมโยงมายัง Website องค์การรักษาความปลอดภัยฝ่ายพลเรือนของสำนักข่าวกรองแห่งชาติ หรือต่อความเสียหายใด ๆ ที่เกิดขึ้นจากการเข้าเยี่ยมชม Website ดังกล่าว ผ่านการเชื่อมโยงกับ Website องค์การรักษาความปลอดภัยฝ่ายพลเรือนของสำนักข่าวกรองแห่งชาติ
4.2 หากต้องการเชื่อมโยงมายัง Website องค์การรักษาความปลอดภัยฝ่ายพลเรือนของสำนักข่าวกรองแห่งชาติ
4.2.1 ผู้ใช้บริการสามารถเชื่อมโยงมายังหน้าแรกของ Website องค์การรักษาความปลอดภัยฝ่ายพลเรือนของสำนักข่าวกรองแห่งชาติได้ โดยแจ้งความประสงค์เป็นลายลักษณ์อักษร แต่หากต้องการเชื่อมโยงมายังหน้าภายใน Website นี้ต่อไป จะต้องได้รับความยินยอมเป็นลายลักษณ์อักษรจากสำนักข่าวกรองแห่งชาติเท่านั้น
4.2.2 ต่อการให้ความยินยอมดังกล่าว สำนักข่าวกรองแห่งชาติขอสงวนสิทธิ์ที่จะกำหนดเงื่อนไขใดๆ ไว้ด้วย
4.2.3 หาก Website อื่นที่เชื่อมโยงมายัง Website องค์การรักษาความปลอดภัยฝ่ายพลเรือน สำนักข่าวกรองแห่งชาติจะไม่รับผิดขอบต่อเนื้อหาใด ๆ ที่แสดงบน Website ที่เชื่อมโยงมานั้น รวมทั้งต่อความเสียหายใด ๆ ที่เกิดขึ้นจากการใช้ Website เหล่านั้น
5. การปฏิเสธการยอมรับความผิด
5.1 สำนักข่าวกรองแห่งชาติ จะไม่ยอมรับในความผิดต่อความเสียหาย ความสูญเสีย และค่าใช้จ่ายที่เกิดขึ้น ไม่ว่าโดยตรงหรือทางอ้อมที่เป็นผลหรือสืบเนื่องจากากรที่ผู้ใช้บริการเข้าใช้ Website องค์การรักษาความปลอดภัยฝ่ายพลเรือนหรือ Website ที่เชื่อมโยงกับ Website องค์การรักษาความปลอดภัยฝ่ายพลเรือนนี้ หรือต่อความเสียหาย สูญเสีย หรือค่าใช้จ่ายที่เกิดจากความล้มเหลวในการใช้งาน ความผิดพลาด การละเว้น การหยุดชะงัก ข้อบกพร่อม ความไม่สมบูรณ์ คอมพิวเตอร์ไวรัส ถึงแม้ว่าสำนักข่าวกรองแห่งชาติจะได้รับแจ้งว่า อาจจะเกิดความเสียหาย สูญเสีย หรือมีค่าใช้จ่ายดังกล่าวขึ้น
5.2 สำนักข่าวกรองแห่งชาติไม่ยอมรับความผิดต่อการเรียกร้องใด ๆ จากผู้ใช้บริการหรือบุคคลใดที่เกิดขึ้นจากบน Website องค์การรักษาความปลอดภัยฝ่ายพลเรือน หรือเนื้อหาใด ๆ ซึ่งรวมถึงการตัดสินใจหรือการกระทำใด ๆ ที่เกิดจากความเชื่อถือในเนื้อหาดังกล่าวของผู้ใช้บริการ หรือในความเสียหายใด ๆ ไม่ว่าความเสียหายทางตรงหรือทางอ้อม รวมถึงความเสียหายอื่นใดที่อาจเกิดขึ้นได้ ทั้งนี้ ผู้ใช้บริการยอมรับและตระหนักดีว่าสำนักข่าวกรองแห่งชาติจะไม่ต้องรับผิดชอบต่อการกระทำใดของผู้ใช้บริการทั้งสิ้น
6. กรรมสิทธิ์และสิทธิในทรัพย์สินทางปัญญา
6.1 สำนักข่าวกรองแห่งชาติหรือผู้ให้อนุญาตแก่สำนักข่าวกรองแห่งชาติเป็นผู้มีสิทธิตามกฎหมายแต่เพียงผู้เดียวในกรรมสิทธิ์-ผลประโยชน์ทั้งหมด รวมถึงสิทธิ์ในทรัพย์สินทางปัญญาใด ๆ ที่มีอยู่ในบริการ ซึ่งสำนักข่าวกรองแห่งชาติหรือผู้ให้อนุญาตแก่สำนักข่าวกรองแห่งชาติเป็นผู้จัดทำขึ้น ไม่ว่าสิทธิเหล่านั้นจะได้รับการจดทะเบียนไว้หรือไม่ก็ตาม
6.2 ผู้ใช้บริการจะต้องไม่เปิดเผยข้อมูลที่สำนักข่าวกรองแห่งชาติกำหนดให้เป็นความลับโดยไม่ได้รับความยินยอมเป็นลายลักษณ์อักษาล่วงหน้าจากสำนักข่าวกรองแห่งชาติเสียก่อน
6.3 ผู้ใช้บริการจะต้องไม่ใช้เครื่องหมาย การบริการ ตราสัญลักษณ์ ชื่อโดเมนของสำนักข่าวกรองแห่งชาติโดยไม่ได้รับความยินยอมเป็นลายลักษณ์อักษรจากสำนักข่าวกรองแห่งชาติ
7. กฎหมายที่ใช้บังคับ
การตีความและการบังคับตามเงื่อนไขการให้บริการฉบับนี้เป็นไปตามกฎหมายแห่งประเทศไทย กฎหมายและระเบียบที่เกี่ยวข้องกับความปลอดภัยแห่งชาติ